24 Այսպէս է ասում Զօրութիւնների Տէրը.
«Ինչպէս ասացի, այնպէս պիտի լինի,
25 եւ ինչպէս մտածել եմ, այնպէս էլ պիտի կատարուի.
ասորեստանցիներին իմ երկրի մէջ եւ իմ լեռների վրայ պիտի կոտորեմ,
թող նրանք ոտքի տակ գնան,
եւ նրանց լուծն ընկնի ձեր վրայից,
նրանց բռնութիւնը վերանայ ձեր պարանոցից»:
26 Այս է այն խորհուրդը, որ խորհեց Տէրը համայն աշխարհի մասին,
եւ այս ձեռքն է, որ բարձրացել է հանուր ազգերի վրայ:
27 Արդարեւ, այն, ինչ սուրբ Աստուած խորհեց,
ո՞վ կարող է խափանել,
եւ ո՞վ կարող է նրա բարձրացած ձեռքը կասեցնել:
