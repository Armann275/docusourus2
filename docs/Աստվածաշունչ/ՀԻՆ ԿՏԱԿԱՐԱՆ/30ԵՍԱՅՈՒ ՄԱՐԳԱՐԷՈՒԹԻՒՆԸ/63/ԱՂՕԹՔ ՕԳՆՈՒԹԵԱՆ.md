15 Արդ, դարձի՛ր երկնքից
եւ քո սուրբ ու փառաւոր տաճարից նայիր,
թէ ո՛ւր են քո նախանձախնդրութիւնն ու զօրութիւնը,
ո՛ւր են քո մեծ ողորմութիւնն ու գթութիւնը,
որոնցով ներում էիր մեզ:
16 Դու ես մեր հայրը:
Աբրահամը չգիտէր մեզ,
Իսրայէլը մեզ չէր ճանաչում,
բայց դու, Տէ՛ր, Հա՛յր մեր, փրկի՛ր մեզ,
որովհետեւ սկզբից ի վեր մեզ վրայ է քո անունը:
17 Ինչո՞ւ մեզ թողեցիր, որ մոլորուենք քո ճանապարհներից, ո՛վ Տէր,
ինչո՞ւ կարծրացրիր մեր սրտերը, որ քեզնից չվախենանք.
դարձի՛ր ի սէր քո ծառաների,
դարձի՛ր ի սէր քո ժողովրդի,
որ քո ժառանգութիւնն է:
18 Գուցէ քո սուրբ լեռը չկարողանանք ժառանգել:
Մեր թշնամիները նեղեցին մեզ
եւ ոտնակոխ արին քո սրբութիւնը:
19 Եղանք ինչպէս առաջ էինք,
երբ դու մեզ չէիր տիրում,
եւ մենք քեզ չէինք պատկանում:
