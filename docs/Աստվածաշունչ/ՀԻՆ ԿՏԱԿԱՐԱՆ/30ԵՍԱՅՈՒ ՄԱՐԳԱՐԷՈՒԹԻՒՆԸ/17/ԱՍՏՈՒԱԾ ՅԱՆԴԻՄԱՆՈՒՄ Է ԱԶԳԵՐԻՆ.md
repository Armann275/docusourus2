12 Վա՜յ ձեզ, բիւրաւոր ազգերի բազմութիւննե՛ր,
այնպէս պիտի խռովուէք,
ինչպէս ալեկուտակ ծովը.
բիւրաւոր ազգերի ալիքները պիտի շառաչեն ջրերի նման:
13 Բիւրաւոր ազգերը նման են յորդառատ ջրերի,
առատաբուխ ջրերի բուռն հոսանքների,
բայց Տէրը նրանց պիտի խեղճացնի եւ հալածի հեռու, հեռու:
Յարդի մղեղի պէս նրանք պիտի քշուեն քամուց,
անիւի փոշու նման փոթորկից հողմացրիւ պիտի արուեն:
14 Երեկոյեան դէմ սուգ պիտի անեն,
առաւօտը չբացուած այլեւս գոյութիւն չեն ունենալու:
Այս է ձեր աւարառուների բաժինը,
եւ ժառանգութիւնը նրանց,
որոնք կողոպտում էին ձեզ:
