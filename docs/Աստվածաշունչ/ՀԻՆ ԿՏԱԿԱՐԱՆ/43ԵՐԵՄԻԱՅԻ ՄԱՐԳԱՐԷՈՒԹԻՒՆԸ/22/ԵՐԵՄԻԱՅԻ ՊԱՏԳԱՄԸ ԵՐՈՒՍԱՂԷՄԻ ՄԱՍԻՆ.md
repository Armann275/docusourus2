20 Ե՛լ դէպի Լիբանան ու գուժի՛ր784,
ձայնդ արձակի՛ր դէպի Բասան,
աղաղա՛կ բարձրացրու ծովի այն կողմը,
որովհետեւ քո բոլոր հոմանիները միասին խորտակուեցին:
21 Խօսեցի քեզ հետ, երբ դու սխալուեցիր785
եւ ասացիր, թէ՝ քեզ չեմ լսի:
Քո մանկութիւնից սկսած դա է եղել քո ճանապարհը,
քանզի ականջ չդրեցիր իմ ձայնին:
22 Քո բոլոր հովիւներին քամիները պիտի քշեն,
ու քո բոլոր հոմանիները գերութեան պիտի գնան,
որպէսզի այն ժամանակ ամաչես
եւ անարգուես քո բոլոր սիրելիներից:
23 Ո՛վ դու, որ Լիբանանում ես բնակւում
եւ ամրացել ես մայրիների մէջ,
պիտի հեծեծես, երբ քեզ հասնեն ցաւերն ու երկունքը,
ինչպէս ծննդկան կնոջը:
