1 Ուրախանում էի, երբ ասում էին՝
«Գնանք Տիրոջ տուն»:
2 Մեր ոտքերը հասել կանգնել էին քո դռներին, ո՛վ Երուսաղէմ:
3 Երուսաղէմը բարեշէն է որպէս քաղաք,
եւ նրա բնակիչներն իր շուրջն են:
4 Ցեղերն այնտեղ բարձրացան՝ ցեղերը Տիրոջ,
որ Իսրայէլի վկայութեամբ
գոհութիւն մատուցեն Տիրոջ անուանը:
5 Այնտեղ են դրուած դատաստանի աթոռները՝ աթոռներ դրուած Դաւթի տան մէջ:
6 Հարցրէ՛ք Երուսաղէմի խաղաղութեան ու շէնութեան մասին,
դուք՝ բոլորդ, որ սիրում էք այն:
7 Քո ամրութիւններում թող խաղաղութիւն լինի,
եւ քո բերդերի աշտարակներում՝ շէնութիւն:
8 Ի սէր իմ եղբայրների եւ ընկերների
քեզ խաղաղութիւն մաղթեցի:
9 Եւ մեր Տէր Աստծու համար քեզ բարութիւն ցանկացանք:
