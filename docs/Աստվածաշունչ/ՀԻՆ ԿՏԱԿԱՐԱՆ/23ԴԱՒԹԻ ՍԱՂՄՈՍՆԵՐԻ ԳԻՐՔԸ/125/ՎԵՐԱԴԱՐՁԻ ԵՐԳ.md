1 Երբ Տէրը Սիոնը վերադարձրեց գերութիւնից,
մենք մխիթարուեցինք:
2 Այնժամ մեր բերանները խնդութեամբ լցուեցին
եւ մեր լեզուները՝ ցնծութեամբ:
Այնժամ հեթանոսների մէջ ասացին.
«Տէրը մեծ բաներ գործեց սրանց համար»:
3 Մեծ բաներ գործեց Տէրը մեզ համար,
եւ մենք ցնծացինք:
4 Տէ՛ր, ե՛տ դարձրու մեզ գերութիւնից՝
հարաւի հեղեղների պէս:
5 Ովքեր ցանում էին արտասուքով,
ցնծութեամբ պիտի հնձեն:
6 Ովքեր շալակած տանում էին սերմերն իրենց ու լաց լինում գնալիս,
յետ պիտի գան ցնծալով
եւ բարձած պիտի բերեն խրձերն իրենց:
