1 Եթէ Տէրը տունը չշինի,
իզուր են չարչարւում այն շինողները,
եթէ Տէրը քաղաքը չպահպանի, իզուր են հսկում պահապանները նրա:
2 Իզուր էք վաղ արթնանում.
արդ, վե՛ր կացէք՝ քանի դեռ չէք ննջել: Դուք տառապանքի հացն էք ուտում,
մինչ Նա քուն է տալիս իր սիրելիներին:
3 Տիրոջ ժառանգութիւնը նրա որդիներն են,
որոնք նրա վարձն են,
պտուղը նրա որովայնի:
4 Ինչպէս նետերը հզօրի ձեռքում,
այնպէս են որդիներն անկեալների:
5 Երանի՜ նրան, ով իր ուզածի չափ կ՚առնի այդ նետերից.
երբ դարպասի մօտ իր թշնամիների հետ խօսելու լինի,
նա ամօթով չի մնայ:
