1 Երբ իսրայէլացիներն ելան Եգիպտոսից,
Յակոբի տունը՝ օտար ժողովրդի միջից,
2 Հրէաստանն եղաւ սրբարանը նրա,
եւ Իսրայէլը՝ իշխանութիւնը նրա:
3 Ծովը տեսաւ ու փախաւ,
եւ Յորդանան գետը ետ դարձաւ:
4 Լեռները ցնծացին խոյերի պէս,
եւ բլուրները՝ ինչպէս մաքիների գառներ:
5 Ի՞նչ եղաւ քեզ, ծո՛վ, ո՞ւմ տեսար ու փախար,
կամ դո՛ւ, գե՛տ Յորդանանի, ինչո՞ւ ետ դարձար:
6 Լեռնե՛ր, ցնծացիք ինչպէս խոյեր,
եւ բլուրներ՝ ինչպէս մաքիների գառներ:
7 Երկիրը սասանուեց Տիրոջ դիմաց՝
Յակոբի Աստծու դիմաց, նրա՛ դիմաց,
8 ով ժայռը դարձրեց ջրի վտակ, եւ ապառաժն՝ աղբիւրի ակունք:
