57 Բաժինս դո՛ւ ես, Տէ՛ր,
ասացի որ օրէնքիդ պիտի հետեւեմ:
58 Ամբողջ սրտովս աղօթեցի քո դիմաց,
ողորմի՛ր ինձ ըստ քո խոստման:
59 Իմ ճանապարհի մասին խորհեցի, եւ քայլերս դէպի քո պատուիրանները շրջեցի:
60 Պատրաստուեցի եւ չվախեցայ պահել քո պատուիրանները:
61 Մեղքի ցանցերը պատեցին ինձ,
բայց քո օրէնքը ես չմոռացայ:
62 Կէսգիշերին ելնում էի գոհութիւն մատուցելու քեզ
քո արդար դատաստանների համար:
63 Հաղորդակցւում էի քեզնից երկիւղ կրող բոլոր մարդկանց հետ,
ովքեր պահում են պատուիրանները քո:
64 Երկիրը լցուել է Տիրոջ ողորմութեամբ,
սովորեցրո՛ւ ինձ արդարադատութիւնը քո:
