1 Նեղութեանս մէջ ես Տիրոջը ձայն տուի,
եւ նա լսեց ինձ:
2 Տէ՛ր, փրկի՛ր ինձ նենգ շրթունքներից ու չար լեզուից:
3 Ի՞նչ պիտի տրուի քեզ,
կամ ի՞նչ պիտի աւելանայ,
նե՛նգ լեզու.
4 -  դրանք հսկայի նետեր են,
որոնք կայծակներով մխւում են կաղնու մէջ:
5 Վա՜յ ինձ, քանզի երկար տեւեց պանդխտութիւնն իմ,
ես բնակուեցի Կեդարի վրաններում:
6 Շատ ժամանակ հոգիս բնակուեց նրանց հետ,
ովքեր ատում են խաղաղութիւնը:
7 Ես խաղաղասէր էի.
երբ խօսում էի, նրանք մարտնչում էին իմ դէմ:
