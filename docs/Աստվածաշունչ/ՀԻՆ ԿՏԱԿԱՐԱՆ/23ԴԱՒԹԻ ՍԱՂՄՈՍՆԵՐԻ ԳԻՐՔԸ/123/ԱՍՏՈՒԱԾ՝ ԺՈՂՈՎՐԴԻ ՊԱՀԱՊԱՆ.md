1 Եթէ Տէրը մեզ հետ չլինէր,
- թող ասի Իսրայէլը, -
2 եթէ Տէրը մեզ հետ չլինէր,
մարդիկ մեզ վրայ յարձակուելով՝
3 մեզ ողջ-ողջ կուլ կը տային,
երբ նրանց զայրոյթը բորբոքուած էր մեզ վրայ:
4 Եւ ջրերն անգամ մեզ կ՚ընկղմէին,
երբ մեր հոգիներն անցան հեղեղի միջով:
5 Մեր հոգիներն անցան անհանգիստ ջրերի միջով:
6 Օրհնեալ է Տէրը,
որ մեզ նրանց ատամների որսը չդարձրեց:
7 Մեր հոգիները փրկուեցին ինչպէս ճնճղուկը որսորդի թակարդից:
Նրանց թակարդները փշրուեցին, եւ մենք ազատուեցինք:
8 Մեր օգնութիւնը Տիրոջ անունից է,
նա, որ երկինքն ու երկիրն ստեղծեց:
