10 «Քո եղբօր՝ Յակոբի սպանութեան եւ ամբարշտութեան պատճառով ամօթը պիտի ծածկի քեզ,
եւ դու պիտի ջնջուես յաւիտեան
11 այն օրուանից, որ հակառակուեցիր,
երբ օտարազգիները սպառեցին նրա ուժը,
օտարներ մտան նրա դռներից,
վիճակ էին գցում Երուսաղէմի համար,
եւ դուք նրանցից մէկն էիք:
12 Դու պէտք չէ տեսնէիր քո եղբօր անկումը օտարների կողմից,
պէտք չէ ոտքով հարուածէիր Յուդայի երկրի որդիներին՝ նրանց կորստի պահին
եւ պէտք չէ գոռոզանայիր նրա նեղութեան օրը:
13 Պէտք չէ ներս մտնէիր ժողովրդի դռներից նրանց ցաւերի ժամանակ,
պէտք չէ տեսնէիր նրանց հաւաքը նրանց սպանութեան օրը
եւ պէտք չէ հարուած հասցնէիր նրանց զօրութեանը նրանց կորստի օրը:
14 Պէտք չէ գրաւէիր նրանց կիրճերը նրանցից փրկուածներին սպանելու համար
եւ պէտք չէ պաշարէիր նրանց փախստականներին նրանց նեղութեան ժամանակ»:
