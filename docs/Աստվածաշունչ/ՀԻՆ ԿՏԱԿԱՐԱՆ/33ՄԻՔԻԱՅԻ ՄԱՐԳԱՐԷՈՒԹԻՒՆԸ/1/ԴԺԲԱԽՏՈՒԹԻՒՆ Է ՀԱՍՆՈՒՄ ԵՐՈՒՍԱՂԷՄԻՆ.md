8 Այդ պատճառով նա լաց ու կոծ կ՚անի եւ կ՚ողբայ,
մերկ ու բոբիկ կը քայլի,
վիշապների պէս ողբ ու կոծ կ՚անի
եւ կը սգայ ինչպէս յաւերժահարսերի դուստրերը,
9 քանի որ սաստկացան նրա հարուածները,
քանի որ մինչեւ Յուդայի երկիր հասան դրանք,
մօտեցան մինչեւ իմ ժողովրդի դռները եւ Երուսաղէմ:
10 Դուք, որ Գէթում էք, մի՛ գոռոզաբանէք,
եւ դուք, որ Ակկարիմում էք, մի՛ նորոգէք տան խայտառակութիւնը.
ձեր խայտառակութեան պատճառով հո՛ղը ձեր գլխին:
11 Բարութեամբ բնակուողը չելա՞ւ իր քաղաքներից.
Սենարի՛ բնակիչներ, ողբացէ՛ք նրան մօտիկ գտնուող տան վրայ,
նա կը վերացնի ձեզնից ցաւի հարուածները:
12 Ո՞վ սկսեց բարիք անել ցաւի մէջ բնակուողին,
քանի որ Տիրոջ կողմից չարիք իջաւ Երուսաղէմի դռների վրայ:
13 Կառքերի շաչիւն ու երիվարների դղրդիւն թող լինի,
Լաքիսի՛ բնակիչներ, նա է Սիոնի դուստրերի մեղքերի սկիզբը,
քանի որ քո մէջ կատարուեցին Իսրայէլի ամբարշտութիւնները:
14 Այդ պատճառով Գէթի տոհմից արձակուածներին կը տայ դատարկ տներ,
որոնք Իսրայէլի թագաւորների համար ունայնութիւն դարձան:
15 Լաքիսի բնակիչները ժառանգութիւն կը բերեն մինչեւ քո ժառանգորդները,
մինչեւ Ոդողամ կը հասնի Սիոնի դստեր փառքը:
16 Ածիլուի՛ր եւ կտրի՛ր մազերդ քո սիրասուն որդիների համար,
690 գնտի՛ր քո գլուխը արծուի պէս,
քանի որ նրանք գերի տարուեցին քեզանից հեռու:
