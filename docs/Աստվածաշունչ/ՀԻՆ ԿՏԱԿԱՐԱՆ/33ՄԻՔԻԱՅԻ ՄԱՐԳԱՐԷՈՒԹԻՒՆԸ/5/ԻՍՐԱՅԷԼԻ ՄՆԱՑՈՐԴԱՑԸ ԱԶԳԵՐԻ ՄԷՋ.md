7 Յակոբի սերնդի մնացորդացը հեթանոս բազում ազգերի մէջ կը լինի ինչպէս Տիրոջից եկած ցօղ
եւ ինչպէս գառները խոտի վրայ,
որպէսզի չհաւաքուի առանձին-առանձին եւ չմնայ մարդկանց որդիների մէջ:
8 Յակոբի մնացորդները կը լինեն բազում ազգերի մէջ,
ինչպէս առիւծը կենդանիների մէջ՝ անտառում,
եւ ինչպէս առիւծի կորիւնը ոչխարների հօտի մէջ, որը եթէ անցնի,
կը զատի եւ կը յափշտակի,
եւ ոչ ոք չի լինի, որ յետ պահի նրան:
9 «Քո ձեռքը թող բարձրանայ քեզ նեղողների վրայ,
եւ քո բոլոր թշնամիները թող սատակեն:
10 Այդ օրը, - ասում է Տէրը, -
կը սատկեցնեմ քո ձիերը քո միջից
եւ կորստի կը մատնեմ քո կառքերը.
11 կը կործանեմ քո երկրի քաղաքները,
կը վերացնեմ քո բոլոր ամրոցները,
կը խլեմ քո բոլոր կախարդութիւնները քո ձեռքից,
եւ այլեւս գուշակներ չեն լինի քո մէջ:
12 Կը ջնջեմ քո քանդակներն ու քո արձանները,
եւ այլեւս չես երկրպագի քո ձեռակերտներին:
13 Կը կոտորեմ անտառները քո միջից եւ կ՚ապականեմ քո քաղաքները:
14 Բարկութեամբ ու ջղայնութեամբ վրէժ կը լուծեմ ազգերից,
քանի որ նրանք չլսեցին ինձ»:
