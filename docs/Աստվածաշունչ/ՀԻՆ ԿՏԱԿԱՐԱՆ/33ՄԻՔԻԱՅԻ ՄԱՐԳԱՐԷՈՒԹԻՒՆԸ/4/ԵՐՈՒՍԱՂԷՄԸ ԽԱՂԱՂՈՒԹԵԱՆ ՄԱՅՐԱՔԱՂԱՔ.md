1 Գալիք օրերում յայտնի կը դառնայ Տիրոջ տաճարի լեռը՝
հաստատուած լեռների գագաթների վրայ,
կը բարձրանայ բլուրների վրայ,
եւ շատ ժողովուրդներ կը շտապեն դէպի նա:
2 Եւ շատ ազգեր կը գնան եւ կ՚ասեն.
«Եկէ՛ք բարձրանանք Տիրոջ լեռը եւ Յակոբի Աստծու տունը.
մեզ ցոյց կը տան նրա ճանապարհը,
եւ մենք կը գնանք նրա շաւիղով»:
Արդարեւ, Սիոնից են դուրս գալիս օրէնքները,
եւ Տիրոջ խօսքը՝ Երուսաղէմից:
3 Նա դատ կ՚անի բազում ժողովուրդների մէջ
եւ կը յանդիմանի հզօր ազգերին,
մինչեւ իսկ հեռաւորներին,
նրանք իրենց սրերից խոփ կը ձուլեն, գեղարդներից՝ մանգաղ,
եւ այլեւս մի ազգ միւսի վրայ սուր չի բարձրացնի,
եւ մարդիկ այլեւս չեն սովորի պատերազմել:
4 Իւրաքանչիւրը կը հանգստանայ իր որթատունկի եւ իր թզենու տակ,
եւ չի լինի ոչ ոք, որ սարսափ ազդի,
քանի որ Ամենակալ Տիրոջ բերանը խօսեց այս բանը:
5 Թող բոլոր ժողովուրդներից իւրաքանչիւրն իր ճանապարհով գնայ,
սակայն մենք կը գնանք մեր Տէր Աստծու անուամբ մշտապէս:
