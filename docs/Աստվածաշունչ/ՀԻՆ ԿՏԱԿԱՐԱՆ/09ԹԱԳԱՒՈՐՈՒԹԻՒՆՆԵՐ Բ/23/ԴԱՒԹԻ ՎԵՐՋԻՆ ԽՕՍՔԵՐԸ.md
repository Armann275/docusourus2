1 Ահա եւ Դաւթի վերջին խօսքերը.
«Հաւատարիմ է Յեսսէի որդի Դաւիթը,
հաւատարիմ է նա, որին Տէրը բարձրացրեց
եւ իբրեւ Աստծու օծեալ՝ Յակոբի ցեղի վրայ թագաւոր կարգեց:
2 Գեղեցիկ են Իսրայէլի երգերը:
Տիրոջ հոգին իմ մէջ խօսեց,
նրա խօսքն իմ լեզուի վրայ է:
3 Իսրայէլի Աստուածն ասաց,
ինձ հետ խօսեց Իսրայէլի պահապանը.
ես այլաբանութեամբ ասացի մարդկանց.
“Ո՞վ կարող է դիմանալ Տիրոջ եւ Աստծու երկիւղին,
ինչպէս առաւօտեան լոյսին”:
4 Արեգակն առաւօտեան ծագում է,
եւ նրա լոյսը չի պակասում,
ինչպէս անձրեւից յետոյ կանաչն է բարձրանում երկրի վրայ:
5 Մի՞թէ այդպիսին չէ իմ տունը հզօր Աստծու մօտ:
Նա ինձ հետ յաւիտենական ուխտ է դրել,
որը բոլոր ժամանակներում պէտք է պահուի:
Իմ ամբողջ փրկութիւնն ու իմ ամբողջ կամքը Տէրն է:
6 Անօրէնները թող չբողբոջեն.
նրանք նման են դուրս գցուող փշերի,
որոնք ձեռքով չեն բռնւում,
7 այլ երկաթով ու նիզակի ծայրով են նետւում կրակի մէջ
եւ այրւում են իրենց ամօթից»:
