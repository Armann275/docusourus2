17 Իմ մէջ խորհելով այսպէս՝ ես վճռեցի իմ սրտում,
որ անմահութիւնը ազգակից է իմաստութեանը,
18 որ բարիքների վայելչութիւնը բխում է նրա բարեկամութիւնից,
անսպառ հարստութիւնը՝ նրա ձեռքի վաստակներից,
իմաստութիւնը՝ նրա խօսքերի կրթութիւնից,
փառքի ձեռքբերումը՝ նրա մտքերին հաղորդակից լինելուց,
ուստի ես շրջում եւ փնտռում էի այն,
որ վերցնէի ինձ մօտ:
19 Ես մտավարժ մանուկ էի եւ բարի հոգու հանդիպեցի.
20 մանաւանդ՝ խիստ ազնիւ էի, եւ մարմինս էլ՝ անարատ:
21 Եւ այն էլ հասկացայ, որ եթէ Աստուած ինձ չտար,
ես այլ կերպ չէի կարող լինել իմաստուն:
Իմաստութիւնը նաեւ այն է,
որ ճանաչես, թէ ումից է շնորհը տրւում:
Ես ընկայ Տիրոջ առջեւ եւ ամբողջ սրտով աղաչեցի նրան:
