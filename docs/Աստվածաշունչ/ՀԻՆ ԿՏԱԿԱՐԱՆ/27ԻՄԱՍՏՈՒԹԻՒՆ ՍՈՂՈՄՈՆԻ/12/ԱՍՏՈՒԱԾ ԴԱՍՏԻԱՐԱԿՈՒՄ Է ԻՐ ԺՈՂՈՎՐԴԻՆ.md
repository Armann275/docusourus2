19 Այսպիսի գործերով էլ դու սովորեցրիր քո ժողովրդին,
թէ արդարը պարտաւոր է մարդասէր լինել,
եւ բարի յոյս ներշնչեցիր քո որդիներին,
թէ նրանց մեղքերին ապաշխարութիւն կը տաս:
20 Եթէ քո ծառաների թշնամիներին եւ մահապարտներին
այդչափ ներելով դու պատժեցիր եւ փրկեցիր՝
նրանց տեղ ու ժամանակ տալով,
որ կարողանան ազատուել չարիքներից,
21 ապա որքա՜ն ճշմարիտ դատեցիր քո որդիներին,
որոնց հայրերի հետ երդում եւ դաշինք ես կնքել՝
բարի աւետիք տալու համար:
22 Արդ, մեզ խրատելու համար դու բիւրապատիկ պատժում ես թշնամիներին,
որպէսզի մենք, քո բարերարութեան չափն առնելով, հոգատար լինենք
եւ երբ դատուած լինենք, յուսանք ողորմութեան:
