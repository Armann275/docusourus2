1 Բայց մեծ էր լոյսը քո սրբերի համար.
իսկ նրանք, որ ձայներ էին լսում,
սակայն կերպարանքները չէին տեսնում,
հէնց նրանք էլ երանի էին տալիս սրբերին,
որոնք այդպիսի չարչարանքներ չկրեցին:
2 Սրբերը իրենց կրած նախկին զրկանքների համար ոչ թէ անարգում,
այլ գոհութիւն էին մատուցում Աստծուն
եւ թողութիւն հայցում անցեալում տեղի ունեցածի համար:
3 Խաւարի փոխարէն քո ժողովրդին առաջնորդում էր բոցի սիւնը անծանօթ ճանապարհին,
որն անվնաս արեգակ էր նրանց համար՝ իրենց բազմախուռն գաղթի ժամանակ:
4 Իսկ անօրէններն արժանի էին լոյսից զրկուելու եւ խաւարի մէջ արգելափակուելու,
որովհետեւ արգելքի տակ էին պահում քո որդիներին,
որոնց միջոցով անեղծ օրէնքի կենաց լոյսը պիտի պարգեւուէր աշխարհին:
