1 Բայց քանի որ նրանք վրիպեցին Աստծու ճանաչողութիւնից եւ նրա օրհնութիւնից,
այդ պատճառով էլ, ըստ նրանց նմանութեան, արժանի պատիժ կրեցին՝
խոշտանգուելով ճիճուների բազմութիւնից:
2 Այդ տանջանքների փոխարէն, սակայն, դու դիւրացրիր քո ժողովրդի դրութիւնը,
նրա սաստիկ ցանկութեան համաձայն՝
նրա համար լորամարգուց նուրբ կերակուր պատրաստեցիր:
3 Իսկ եգիպտացիները, որ կերակուր էին ցանկանում,
իրենց վրայ ուղարկուած զզուելի անասունների պատճառով
հրաժարուեցին անգամ անհրաժեշտ կերակուրն ուտելու ցանկութիւնից,
մինչդեռ քո ժողովուրդը,
սակաւ ինչ կարիքի մէջ մնալով,
վայելում էր նոր տեսակի կերակուրներ,
4 քանի որ թշնամիներդ իրենց գործած բռնութեան համար պէտք է անհրաժեշտ կարիքի մէջ ընկնէին,
մինչդեռ քո ժողովրդին հարկաւոր էր ցոյց տալ միայն,
թէ ինչպէս տանջուեցին իր թշնամիները:
