1 Բայց դու, Աստուա՛ծդ մեր, քաղցր ես եւ ճշմարիտ,
համբերատար ես եւ ողորմածութեամբ ղեկավարում ես բոլորին:
2 Եթէ մեղք էլ ենք գործում, քոնն ենք,
որովհետեւ գիտենք քո զօրութիւնը,
բայց չենք մեղանչի, որովհետեւ գիտենք, որ քեզ ենք պատկանում:
3 Չէ՞ որ քեզ ճանաչելն իսկ բովանդակ արդարութիւն է,
եւ քո զօրութիւնը գիտենալը՝ արմատ անմահութեան:
4 Մեզ չմոլորեցրեց մարդկային չարարուեստ հնարագիտութիւնը,
եւ ոչ էլ կարծեցեալ նկարիչների անպտուղ աշխատանքը՝
պէս-պէս գոյներով ծեփուած այն պատկերները,
5 որոնց տեսքը ցանկալի է անմիտներին,
եւ որոնք փափագում են մեռեալ արձանի այդ անշունչ կերպարանքը:
6 Չարիքի արուեստագէտներ են բոլոր նրանք,
ովքեր փայփայում են այդ յոյսը.
նաեւ՝ թէ՛ նրանք, որ կերտում են այդ կուռքերը,
թէ՛ նրանք, որ փափագում են, եւ թէ՛ նրանք, որ պաշտում են դրանք:
