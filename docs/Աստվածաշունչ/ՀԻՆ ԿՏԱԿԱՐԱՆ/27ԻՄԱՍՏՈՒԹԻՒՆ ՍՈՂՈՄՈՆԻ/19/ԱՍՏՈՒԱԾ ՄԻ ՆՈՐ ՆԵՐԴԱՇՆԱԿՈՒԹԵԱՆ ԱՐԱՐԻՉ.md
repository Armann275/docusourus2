17 Այսպէս ամէն ինչ ըստ պատշաճի փոխեց իր բնութիւնը,
ինչպէս նուագարանի իւրաքանչիւր եղանակն է փոխում իր բնոյթը,
սակայն միշտ նուագի նոյն հնչիւններն են մնում՝
ստեղծուած նոյն ձայնեղանակի համար:
Այս բանը ճշմարտօրէն կարելի է նկատել գոյերի փոփոխութիւնից:
18 Չէ՞ որ ցամաքային կենդանիները տեղափոխւում էին ջրերի մէջ,
իսկ ջրային կենդանիները վերադառնում էին ցամաք:
19 Կրակն իր զօրութեամբ յաղթում էր ջրին,
իսկ ջուրը մոռանում էր իր մարիչ բնութիւնը:
20 Բոցերը չէին այրում-սպառում թափառող անասունների դիւրավառ մարմինները
եւ ոչ էլ հալում էին սառցանման եւ դիւրահալ անուշ կերակրի տեսակը:
