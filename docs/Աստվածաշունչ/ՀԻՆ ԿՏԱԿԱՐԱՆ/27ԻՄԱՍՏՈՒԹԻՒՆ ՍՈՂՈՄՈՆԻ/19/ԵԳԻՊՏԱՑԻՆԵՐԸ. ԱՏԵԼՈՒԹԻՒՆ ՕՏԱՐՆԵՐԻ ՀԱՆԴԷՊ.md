13 Ոմանք եկուոր անծանօթներին չէին ընդունում,
իսկ ոմանք էլ բարեգործ հիւրերին ստիպում էին ծառայել իրենց:
14 Եւ ոչ միայն այսքանը,
այլեւ դատաստան է լինելու նրանց համար,
ովքեր ատելութեամբ էին ընդունում օտարներին:
15 Չէ՞ որ նրանք տօնական խնդութեամբ օտարականներին ընդունելուց յետոյ
անտանելի վիշտ ու չարչարանքներ պատճառեցին նրանց,
մինչդեռ սկզբի օրերին հաւասարներ էին միմեանց:
16 Դրա համար էլ կուրութիւնը հարուածեց նրանց,
ինչպէս մի ժամանակ այն մարդկանց, որ կանգնել էին արդարի դռանը.
նրանց պատեց անշող ու անփարատ խաւարը,
եւ նրանցից ամէն մէկն իր դռան ելքն էր փնտռում:
