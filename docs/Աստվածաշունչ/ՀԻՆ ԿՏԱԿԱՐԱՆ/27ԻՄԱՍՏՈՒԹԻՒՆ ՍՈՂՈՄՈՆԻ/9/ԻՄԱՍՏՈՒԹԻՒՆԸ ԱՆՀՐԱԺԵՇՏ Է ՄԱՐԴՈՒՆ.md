13 Ո՞ր մարդը կարող է իմանալ Աստծու խորհուրդները,
եւ կամ ո՞վ կարող է խելամուտ լինել, թէ ինչ է կամենում Տէրը.
14 քանզի մահկանացուների մտածումները անստոյգ են,
իսկ մեր գիտելիքները՝ անհաստատ:
15 Եղծանելի մարմինը ծանրացնում է հոգին,
եւ հողեղէն այս յարկը բազմահոգ է դարձնում միտքը:
16 Ուստի մենք հազիւ ենք նկատում երկրային բաները
եւ չարչարանքով ենք գտնում այն, ինչ ընկած է մեր ոտքերի մօտ:
17 Իսկ այն, ինչ գտնւում է երկնքում, ո՞վ կարող է քննել,
եւ ո՞վ կարող է գիտենալ քո խորհուրդները, եթէ դու իմաստութիւն չտաս
եւ քո սուրբ Հոգին չառաքես քո բարձունքներից:
18 Այսպէս է, որ երկրայիններն ուղղեցին իրենց շաւիղները
սովորեցին այն, ինչ հաճելի է քեզ,
եւ փրկուեցին քո իմաստութեամբ:
