1 Ես տխրեցի ու լաց եղայ. վեր կացայ եւ զայրացած սրտով սկսեցի աղօթել ու ասել.
2 «Տէ՛ր, արդար ես դու,
եւ քո բոլոր գործերն ու ճանապարհները ողորմութիւն են.
դատաստաններդ ճշմարիտ են, եւ միշտ արդար ես դատում.
3 նայի՛ր եւ յիշի՛ր ինձ,
մի՛ հատուցիր ինձ ըստ իմ մեղքերի եւ ըստ իմ չարիքների,
նաեւ իմ հայրերի գործած չարիքների համար,
որոնք մեղանչեցին քո առաջ:
4 Նրանք անտեսեցին քո պատուիրանները,
դու մեզ յափշտակութեան, գերութեան եւ մահուան մատնեցիր,
նախատինքի նշաւակ դարձրիր բոլոր ժողովուրդների առաջ,
որոնց մէջ եւ ցրուած ենք:
Արդ, Տէ՛ր, այժմ բազում են քո արդար դատաստանները,
որ արեցիր իմ եւ մեր հայրերի հետ,
5 որովհետեւ մենք քո պատուիրանները չկատարեցինք
եւ արդարութեամբ չընթացանք քո առջեւ:
6 Այժմ ինձ հետ վարուի՛ր ըստ քո կամքի հաճութեան
եւ իմ հոգին առնելու հրաման տուր,
որպէսզի ազատուեմ հոգուցս եւ հող դառնամ,
որովհետեւ ինձ համար մեռնելն աւելի լաւ է, քան իմ այս կեանքը,
քանի որ անտեղի նախատինքներ լսեցի,
եւ տրտմութիւնն իմ մէջ շատ է.
ազատի՛ր ինձ իմ վշտերից,
ուղարկի՛ր յաւիտենական հանգըրուան
եւ քո երեսը մի՛ շրջիր ինձանից»:
