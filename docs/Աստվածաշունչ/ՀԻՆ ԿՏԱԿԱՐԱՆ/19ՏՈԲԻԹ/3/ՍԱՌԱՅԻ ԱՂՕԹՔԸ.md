11 Եւ նա սկսեց աղօթել այն պատուհանի մօտ, որ նայում էր դէպի Երուսաղէմ: Նա ասում էր.
13 «Օրհնուած ես դու, Տէ՛ր Աստուած իմ,
եւ յաւիտեան օրհնուած է քո սուրբ եւ պատուական անունը:
14 Այժմ, Տէ՛ր, իմ ամբողջ սրտով աղաչում եմ քեզ
15 եւ խնդրում, որ հոգիս մարմնիցս ազատես,
որպէսզի այլեւս նախատինքներ չլսեմ.
16 քանզի, Տէ՛ր, դու գիտես, որ իմ կուսութեամբ մաքուր եմ բոլոր մեղքերից,
17 չեմ աղտոտել իմ անունն ու իմ հօր անունը,
իմ հօր միամօր զաւակն եմ,
նա ուրիշ որդի չունի, որ ժառանգ լինի իրեն:
Նա ո՛չ մերձաւոր եղբայր, ո՛չ էլ եղբօրորդի ունի,
որպէսզի նրան կնութեան գնալու համար պահպանեմ անձս,
որովհետեւ ահա արդէն եօթը ամուսիններս մահացան,
այլեւս ինչի՞ համար ապրեմ հիմա:
Իսկ եթէ մահս չես ցանկանում, Տէ՛ր,
նայի՛ր ինձ եւ ողորմի՛ր,
որպէսզի այլեւս նախատինքներ չլսեմ»:
24 Եւ երկուսի աղօթքներն էլ լսելի եղան մեծ Ռափայէլին: 25 Նա ուղարկուեց բժշկելու երկուսին էլ՝ Տոբիթի աչքերից հատերը վերացնելու եւ Ռագուէլի դուստր Սառայից Ազմոդեւս դեւին հանելու, նրան կնութեան տալու Տոբիթի որդի Տուբիին, որովհետեւ հէնց Տուբիին էր վիճակուած ժառանգել նրան: Այդ նոյն պահին Տոբիթը շրջուեց ու մտաւ իր տուն, իսկ Ռագուէլի դուստր Սառան իջաւ իր վերնասենեակից:
