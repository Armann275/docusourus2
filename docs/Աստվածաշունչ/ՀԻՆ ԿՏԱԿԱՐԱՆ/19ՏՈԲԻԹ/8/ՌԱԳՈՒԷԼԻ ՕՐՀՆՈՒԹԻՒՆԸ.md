17 Ռագուէլը օրհնեց Աստծուն ու ասաց.
«Օրհնուած ես դու, Տէ՛ր Աստուած,
քո բոլոր օրհնութիւնների ու փառքերի մէջ.
թող քեզ օրհնեն քո բոլոր սրբերը,
քո բոլոր ստեղծածները,
քո ընտրեալները թող քեզ օրհնեն յաւիտեան:
18 Օրհնուած ես դու, Տէ՛ր Աստուած,
որովհետեւ ուրախացրիր ինձ,
եւ ինձ հետ չպատահեց այն, ինչ թւում էր ինձ,
այլ մեզ հետ վարուեցիր ըստ քո մեծ ողորմութեան:
19 Օրհնուած ես դու, Տէ՛ր,
որովհետեւ ողորմեցիր այս երկու միամօրիկ զաւակներին,
Տէ՛ր, սրանց համար արա՛ քո ողորմութիւնները,
թո՛ղ սրանց կեանքն աւարտուի առողջութեամբ եւ ուրախութեամբ»:
20 Եւ նա իր ծառաներին հրամայեց լցնել գերեզմանը:
22 Ապա տասնչորս օր արեց նրանց հարսանիքը: 23 Ռագուէլն ասաց Տուբիին. «Երդուեցնում եմ քեզ. դու այստեղից չես գնայ, մինչեւ չաւարտուի հարսանիքի տասնչորս օրը. 24 իսկ յետոյ կը վերցնես իմ ունեցուածքի կէսը, դու եւ աղջիկը խաղաղութեամբ կը գնաք քո հօր մօտ, իսկ երբ ես եւ իմ կինը մեռնենք, դուք կը վերցնէք մնացած մեր ամբողջ ունեցուածքը»:
