67 Զաքարիան՝ նրա հայրը, Սուրբ Հոգով լցուեց, մարգարէացաւ եւ ասաց.
68 «Օրհնեալ է Իսրայէլի Տէր Աստուածը
որ այցի եկաւ մեզ եւ փրկութիւն բերեց իր ժողովրդին:
69 Եւ իր ծառայ Դաւթի տնից մեզ համար մի հզօր փրկիչ հանեց,
70 ինչպէս որ խօսել էր սրբերի բերանով,
որոնք հին դարերում նրա մարգարէներն էին.
71 փրկութիւն՝ մեր թշնամիներից եւ բոլոր մեզ ատողների ձեռքից՝
72 ողորմութիւն անելու համար մեր հայրերին եւ յիշելու իր սուրբ ուխտը.
73 այն երդումը, որ արել էր մեր հօրը՝ Աբրահամին,
74 որպէսզի թշնամիների ձեռքից փրկուած՝
կարողանանք առանց երկիւղի ծառայել նրա առաջ,
75 սրբութեամբ եւ արդարութեամբ, մեր կեանքի բոլոր օրերում:
76 Եւ դո՛ւ, ո՛վ մանուկ, Բարձրեալի մարգարէն պիտի կոչուես,
որովհետեւ պիտի գնաս Տիրոջ առաջից՝ պատրաստելու նրա ճանապարհները,
77 տալու նրա ժողովրդին փրկութեան գիտութիւնը՝
նրանց մեղքերի թողութեան համար,
78 մեր Աստծու գթառատ ողորմութեան շնորհիւ,
որով բարձունքից արեգակը մեզ կ՚այցելի ծագելու նրանց վրայ,
79 որոնք նստած են խաւարի եւ մահուան ստուերների մէջ,
ուղղելու մեր ոտքերը դէպի խաղաղութեան ճանապարհները»:
80 Եւ մանուկը աճում ու զօրանում էր հոգով եւ մնում էր ամայի տեղերում՝ մինչեւ Իսրայէլում նրա երեւալու օրը:
