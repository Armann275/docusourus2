Դու, որ մեր հանցանքը քոնը համարեցիր և արդարությունդ շնորհեցիր մեզ,


Որ մեր հաշտության փրկանակն ինքդ քեզ վրա առար,


Որ դու չես դադարում ողորմելուց,–


Դարձրո՛ւ ամբարշտիս երկյուղածությանը բարեպաշտի,


Թմրածիս՝ զգաստացուցիչ արթնությանը սրտի,


Անմաքուրիս՝ պայծառ ու մաքուր կերպարանքի,


Բազմամեղիս՝ անբծությանն համեստ սուրբ պատկերի,


Կոտրվածիս՝ առողջության անխորտակելի,


Լացածիս՝ զվարթ ուրախությանն անտխրելի,


Հուսահատվածիս՝ միացնող սիրո անլուծելի,


Ամոթահարիս՝ հաստատուն վստահության անշարժելի,


ավարածիս՝ երանության լույսին անմեկնելի,


Մահվան գերուս՝ կյանքին անապականելի.


Որպեսզի խոստովանված անունդ, Հիսուս,


Փառավորվի Հոր և Սուրբ Հոգուդ հետ՝


Երկնքում և երկրի վրա և նրանց բոլոր բնակիչներից.


Հավիտյանս հավիտենից. ամեն: