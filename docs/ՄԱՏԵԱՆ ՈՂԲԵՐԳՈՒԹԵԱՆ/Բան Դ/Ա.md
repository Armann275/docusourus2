Եվ քանզի խոսել սկսեցի քեզ հետ,


Որ կենդանի շունչն ունես ձեռքիդ մեջ բազմամեղ հոգուս՝


Սարսում եմ սաստիկ տագնապով իրոք ու դողդողում եմ երկյուղից ահա՛,


Զի հիշելն անգամ քո անխուսափելի և անաչառ դատաստանի մասին,


Ուր պիտի մեղքերն իմ կշտամբվեն, ո՜վ Արարիչ երկնի և երկրի,


Ահավոր է և անպարփակելի ու վեր ամեն սահմանումից:


Մանավանդ, որ չկա բժշկություն իմ բազմավտանգ, անողջանալի սաստիկ վերքերին,


Որոնք ստացա հոգիս կորստյան մատնողի մահաբեր ժանիքներից


վ չիք պատասխան «պատերազմի օրն», - ըստ առակողի20ժողով. Ը. 8:


Հնար չի լինի ո՛չ խոսքով արդարանալ, ո՛չ վերարկուի տակ պահվել,


Ո՛չ դիմակավոր՝ կեղծել և ո՛չ երեսպաշտ խոսքերով մոտենալ,


Ո՛չ շինծու ձևերով խաբել, ո՛չ կցկտուր բառերով ստել,


Ո՛չ արագոտն փախչել, ո՛չ թիկունք դարձնել, Ո՛չ երեսն ի վայր՝


դեմքն հողին քսել, Եվ ո՛չ էլ երկրի խորքերում թաքնվել,


Քանզի ծածկվածները բաց են քեզ համար և աներևույթներն՝ հրապարակված:


Արդարությունն իմ նվազել է իսպառ և ունայնացել,


Մեղքերս հայտնի են դարձել և շատացել են է՛լ


ավելի, Մնացական են չարություններն իմ, և ես՝ կորստական.


Իրավունքի կշիռն է պակասած, և անիրավությունն իմ՝ միանգամից զորացած.


Բարեգործության պտուղներն են հալած, և սխալմունքներն արձանացած.


Ավանդն է կորած, և դատակնիքն այժմվանից գտնված.


Մահվան մուրհակն է գրված, և ավետման կտակն եղծված.


Բարերարն է տխրած, և բանսարկուն ուրախացած.


Հրեշտակների գունդը թախծած, և սատանան խնդասիրտ պար բռնած.


Վերնական զորքը ողբի մեջ, և երկրայինները բերկրած.


Սպանողի մթերանոցն է լի, և պահպանողի գանձը կողոպտված.


Օտարի մասն է կանգուն, և Ստացողի պարգևը՝ մատնված,


Ստեղծողի շնորհն է մոռացված, և կորուսչի ծուղակները պահված.


Փրկչի երախտիքն է հեգնված, և Բելիարն է զվարթացած.


Կենաց աղբյուրն է փակված, և գոռոզի ժանգը ժանտիս հասած: