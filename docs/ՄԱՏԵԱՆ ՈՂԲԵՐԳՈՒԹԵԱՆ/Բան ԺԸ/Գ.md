Եվ քանզի ճարակող քաղցկեղի նման


Հանցանքներիս վերքն այս իմ բերած օրինակները գերազանցեց,


Եվ ախտն ամբողջովին անդամներիս մեջ տարածվեց,-


Չիք սպեղանի, ինչպես Իսրայելին, որ դրվի անչափ իմ խարանների վրա,


Ազդրերիս խարսխից մինչև ծայրն իմ անդամների կառուցվածքի64Այսինքն՝ ոտքից մինչև գլուխ:


Չի մնացել մի տեղ լիովին առողջ և բժշկելի:


Իսկ դու, ողորմա՜ծ, բարերար, օրհնյալ և երկայնամիտ թագավոր անմահ,


Լսիր վշտահար սրտիս խղճալի պաղատանքներն այս,


Որ դառնահառաչ քեզ եմ ուղերձում իմ նեղության մեջ,


Տե՛ր ամենակալ: