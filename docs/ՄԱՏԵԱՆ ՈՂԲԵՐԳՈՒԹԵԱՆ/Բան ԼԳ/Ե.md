Վերստին կրկնեմ խոսքի նույն կարգով,


Մինչև որ ազդմամբ հավատի լույսը հայտնվի


հրաշապես Վերավետելու նոր խաղաղություն105Հովհ. Ի. 19-21:


Արտասվալից հառաչելով՝ Աղաչում և աղերսում ենք


Արարչությանդ՝ փառավորված բոլորի կողմից,


Անեղծ, անստեղծ և անժամանակ գթած Հոգուդ,


Որ մեր անմռունչ հեծությունների


Բարեխոսն ես ողորմած Հորդ առջև,


Որ պահում ես սրբերին Եվ մաքրագործում հանցավորներին,


Եվ տաճարներ ես կանգնեցնում


Բարձրյալ Հորդ կենդանի ու ապրեցնող կամքին106Ա. Կորնթ. Գ. 16:


Արդ՝ ազատիր մեզ անմաքուր բոլոր գործերից,


Որ հաճելի չեն քո բնությանը,


Թող չմարի փայլը լույսիդ շնորհների


Մեր աչքերի հայեցումից,


Որովհետև իմացանք՝ կմիանաս մեզ,


Թե հար աղոթենք և ապրենք ընտիր, խնկելի վարքով107Մատթ. ԺԸ. 20, Ա. Կորնթ. Զ. 17:


Եվ քանզի մեկըդ Երրորդությունից պատարագվում է,


Մյուսն ընդունում՝


Իր անդրանիկի հաշտարար արյամբ Դառնալով դեպ մեզ,


Դու կընդունես մեր պաղատանքները


Եվ կհարդարես մեզ օթևաններ՝


Պատվական, բոլոր հարմարանքներով,


Երկնավոր գառանդ ճաշակումը վայելելու,


Որպեսզի առանց դատապարտող պատիժների


ընդունենք Նոր կյանքի փրկության անմահարար այս մանանան108Հովհ. Զ. 49-50:


Եվ թող հալչի մեր գայթակղությունն այս հրից,


Ինչպես մարգարեն կենդանախարույկ կայծակմամբ Ունելիով մատուցեց109Եսայի Զ. 6-7,


Որ ամենուր քարոզվի քո գթությունը,


Ինչպես Աստուծո Որդով՝


Հոր քաղցրությունը, Որ անառակ որդուն մոտեցրեց հոր ժառանգությանը110Ղուկ. ԺԵ. 20-32


Եվ պոռնիկներին առաջնորդեց


Արդարների երանության երկնային արքայությանը:


Այո՛, այո՛, մեկն եմ ես նրանցից,


Ինձ ևս ընդունիր նրանց հետ Որպես մեծ մարդասիրության կարոտածի,


Քո շնորհներով փրկվածի,


Քրիստոսի արյունով գնվածի, Որ այս ամենի մեջ և ամեն ինչում Երևա քո աստվածությունը:


Հոր հետ փառավորված համապատվորեն,


Մի կամք և մեկ իշխանություն գովական,


Որովհետև քոնն է գթությունը,


Ե՛վ կարողությունը, և՛ մարդասիրությունը,


Զորությունն ու փառքը՝ Հավիտյանս հավիտենից:


Ամեն: