Զի եթե նույնիսկ Աբրահամին իրե՛ն ձայն արձակեմ,


Ինչպես ընչեղի ողորմագին առակն է ինձ ուսուցանում,


Տապից պապակվելիս անգամ նա մի կաթիլ ջուր չի կարող տալ ինձ,


Քանի որ նա էլ մարդ է՝ մարդկային անճարակությամբ:


Եթե Մովսեսին դիմեմ՝ նա էլ է համակված դարձյալ նույն տկարությամբ,


Զի անզոր եղավ փրկել այն մարդուն,


Որն իր վառելիք ցախի պաշարը շաբաթ օրն էր հավաքում193Թվոց. ԺԵ. 32-36:


Եթե Ահարոնին՝ նա ևս ուրիշին աղաչելու կարիք զգաց,


Իսկ եթե Դավթին իր բոլոր բարի գործերով հանդերձ՝ նա էլ չմնաց անմեղադրելի.


Իսկ եթե Նոյին, Հոբին դիմեմ ես, կամ Դանիելին՝


Եզեկիել մարգարեն նրանց անուններն հիշատակելով,


Այսպես խոսեց նրանց մասին՝ Աստծուց ներշնչված.–


«Կենդանի եմ ես, ասում է Տերը, թե նրանք չպիտի կարողանան


Ազատել իրենց ուստրերին ու դուստրերին վերահաս բարկությունից,


Այլ միայն իրենք պիտի ազատվեն»:


Իսկ եթե դիմեմ հավատքի վեմին՝


Պետրոսին, Քո խնամքներից դույզն-ինչ խորթացած՝ նա՛ ևս


ենթարկվեց իմ մոլորանքին194Ակնարկություն՝ հավատքի այն թուլության, որ առաքյալն ունեցավ Հիսուսի՝ ծովի վրա քայլելու ժամանակ և մատնության գիշերն՝ ուրանալիս:,


Թողնում եմ այստեղ հիշել մեկ առ մեկ այն շատ-շատերին,


Որոնք անձնատուր եղան զանազան տեսակ


կրքերի, Թեև հավիտյան երջանիկ լինեն:


Դրանցից մեկն է Հովաս անունով ոմն մարգարե,


Որի աստվածառաք սպասավորության մեջ մարդկորեն գայթակղությունը


Անբացատրելի է մնում շատերին, ինչպես էլ որ մեկնաբանվի195Գ. Թագ. ԺԳ. 1-ում: