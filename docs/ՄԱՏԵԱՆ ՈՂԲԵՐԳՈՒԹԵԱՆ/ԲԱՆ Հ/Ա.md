Ստեղծվածների մեջ անդասելի այս մանրուքներից հետո երկրային՝


Խոսքիս ընթացքը բարձրացնեմ պիտի մինչև մեծագույն արարածները,


Ահավորի արդար և անաչառ գործերի մասին ճառաբանելով,


Բայց եթե նույնիսկ շատ մոտիկ լինեն նրանք Աստուծո,


Ինչպես որ էին նահապետները մեր աստվածամերձ


Եվ կամ մաքրագույն, ինչպես եղել են մարգարեները,


Կամ անբծագույն, ինչպես առաքյալները,


Կամ ընտրելագույն, ինչպես մարտիրոսները,–


Զո՜ւր է նրանցից հոգու փրկություն հուսալ


ինձ համար, Եթե դու, ո՜վ աննվազ բարի և անփոփոխ խնամակալություն


Եվ անպակաս ողորմություն, ցույց չտաս ինձ քո մարդասիրությունը: