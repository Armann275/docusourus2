Նրանց հետ, որոնք արյունով ներկված՝ անցան կրակի ու սրի միջով՝


Կան քեզ հետևող, Որդի՛դ Աստուծո, և սրբակենցաղ հայրեր մենակյաց,


Որոնք անպարտելի քաջությամբ և անպատիր զգաստությամբ


Արիաբար մարտնչելով դժնյա և գոոռոզ մարմնի բռնության դեմ,


Անմարմին Բելիարին հալածեցին.


Եվ աշխարհային կյանքի ասպարիզում, մշտամարտ մրցությամբ,


Առանց ծանրաբեռնվածության տաղտկության,


Լայնածավալ աշխարհի ալեծուփ ծովից


Թռցնելով թեթև հոգիներն իրենց մարմնի ծանր տապանակով՝


Նավահանգի՜ստն հասան կյանքի.


Եվ, որպես վերին վիճակի սիրահարներ, առանց հետինների վրա մտածելու272Փիլիպ. Գ. 13,


Հաղթանակի թագն իրենց գլուխը դրին համարձակորեն,


Պճնված իսկապես պայծառ ճոխությամբ:


Այդ սուրբ հայրերի աղոթքներով արժանավոր և խնդրանքներով նվիրական,


Նրանց հետ՝ քեզ մոտ ընդունիր նաև ինձ՝ մեղավորիս: