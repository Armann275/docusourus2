Դո՛ւ ես Տեր, դո՛ւ գթած, դո՛ւ բարերար,


Դո՛ւ երկայնամիտ, դո՛ւ ամենակարող,


Դո՛ւ անճառորեն զորավոր՝ ամեն անհուսության,


Քավելու, փրկելու, կենագործելու,


Լուսավորելու և վերստին ամրացնելու,


Գազանների գիշատիչ


ժանիքներից կամ վիշապների ատամներից ի կյանս կորզելու,


Խոր անդունդներից բերկրալից լույսին բերելու,


Եվ մեղքի հորձանքներում խեղդվելուց ազատելով՝


Երջանիկ արդարների հետ փառքով բազմեցնելու:


Ամենայն հոգի ակնկալու հույսով քեզ է սպասում՝ կարոտ քո շնորհին,


Թե՛ երկնայինները և թե՛ երկրավորները,


Թե՛ մեղքով ընկածները և թե՛ արդարությամբ ոտքի ելածները,


Թե՛ տեր, թե՛ ծառա, թե՛ տիրուհի և թե՛ աղախին.


Եվ քո ձեռքումն է բոլորի կենդանական շունչը:


Եվ քեզ՝ Հոր և Սուրբ Հոգու հետ՝ փա՜ռք հավիտյանս. ամեն: