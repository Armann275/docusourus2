Եվ քանզի հեռվից տեսնելով հոգուս աչքերով ահա՛


Ահավորափայլ հանդեսը քո հանդերձյալ դատաստանի,


Նկատում եմ ես արդեն կանխապես


Ցերեկը լուսավոր ու հուսալից՝ սրբերի համար,


Եվ օրը խավար՝ պատժապարտիս պատուհասի


համար, Ուստի և չկա ոչինչ, որ լինի փախուստիս համար ապաստանարան.


Ո՛չ անդունդները խորունկ և ո՛չ վիհերն անտակ,


Ո՛չ լեռները բարձրաբերձ և ո՛չ քարանձավները,


Ո՛չ ժայռերը կարծրակուռ, ո՛չ էլ ծործոր ու ծերպ,


Ո՛չ փապարները փոսավոր և ո՛չ հոսանքը հեղեղների,


Ո՛չ բավիղները խորշերի, ո՛չ շտեմարանները


հարկերի, Ո՛չ թաքստոցները սենյակների, ո՛չ էլ ծմակները


հովիտների, Ո՛չ ծործորները դժվարանց, ո՛չ բլուրները բազմակուտակ.


Ո՛չ քամիները մեծաշունչ, և ո՛չ ծովերն անծայր,


Ո՛չ հորձանքները սահանքների, և ո՛չ ափերը


հեռավոր, Ո՛չ ողբերի ձայները և ո՛չ հեղեղներն արցունքի,


Ո՛չ շարժումը մատների, ո՛չ ձեռքերը վերամբարձ


Եվ ոչ էլ պաղատանքը շրթունքների: