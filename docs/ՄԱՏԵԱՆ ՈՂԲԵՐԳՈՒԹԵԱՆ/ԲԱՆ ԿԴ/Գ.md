Բայց դու վերստին շնորհի՛ր քո ողորմությունը լքվածիս,


Ո՜վ բարի, ահավոր, մարդասեր, խնամակալ,


Կենդանի, սուրբ, լուսավոր և անվախճան թագավոր,


Պանծալի խաչիդ խորհրդի ազդելով


Հիմար երիկամներիս և հուսալքված անպտուղ սրտիս


Մեղքերով կորդացած անբերրի անդաստանիս վրա,


Որպեսզի հզոր ամենակալիդ գթառատ կամքի օժանդակությամբ


Որոտա հոգիս, և վշտագնածիս աչքերից հորդեն,


Վազեն ոռոգող արտասուքների վարար վտակներ,


Եվ ինձ մեղքերից մաքրելով՝ փրկեն,


Քեզ մոտ հաճելի և ընդունելի լինելու համար,


Ամենապարգև Տե՜րդ բոլորի, փառավորյալդ հավիտյան. ամեն: