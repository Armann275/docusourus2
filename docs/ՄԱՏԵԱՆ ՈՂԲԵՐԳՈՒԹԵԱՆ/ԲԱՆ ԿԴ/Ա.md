Արդ, ամեն ինչում բացարձակապես ուղիղ ես, Աստվա՛ծ,


Իրավունքով դատում ես և արդարությամբ կշռում,


Ճշմարտությամբ չափում ես և օրհնությամբ հետևում,


Ընթանում ես ուղիղ և ստուգություն ես սիրում,


Հստակություն ես կամենում դու և լուսավորություն համբուրում,


Փորձելով հանդիմանում ես, երկայնամտությամբ քննում:


Չունես նենգություն և ոչ էլ գոռոզություն,


Այլ հեզություն համակ, հանդարտություն և ողորմություն: