Արդարև՝ իմ մեջ են մեղքերն ու անօրենությունները,


Եվ ես նրանց մեջ մաշվում եմ,


Ինչպես որ մարգարեն է ասում ի դեմս հանցապարտների,


Մեկնաբանելով առակն հին տիկերի և նոր գինու165Մատթ. Թ. 17:


Զի եթե, ինչպես Եսային է ասում՝


«Անօրեններն ու մեղավորները միասին պիտի սատակեն»,


Ապա և ինձ դժնիիս համար էլ նույնն է վիճակված:


Քանզի հիշում եմ սաղմոսի այն խոսքը, թե՝


«Կհատուցի նրանց, որոնք ավելի են գոռոզանում»:


Մյուս ընթերցվածն էլ կցում եմ սրան.-

«Տիրոջ օրն հպարտ և ամբարտավան մարդկանց


վրա է»166Եսայի Բ. 12,


Ինչպես և՝ «Մեղավորներն իրենց մոր արգանդում իսկ օտարացան».


Եվ նմանիմաստ տողերն ըստ կարգի:


Կցում եմ սրան, թե՝ «Անօրենները երկրի պիտի կործանվեն»,


Եվ՝ «Ամբարիշտն երկրից պիտի վերանա», Եվ՝


«Պիտի մերժվեն անիրավները»:


Ողբացեք վրաս այս խոսքի համար,


Թե՝ «Ինչպես եղեգը կվառվի կրակների մեջ,


Այնպես էլ մեղավորները այրվեն պիտի բոցերում բորբոք»:


Լացեք սաղմոսի այս խոսքի համար,–


«Կրակի կայծեր պիտի թափես դու նրանց վրա»:


Ողբեր կարդացեք դուք աստվածային այն վճռի


համար, Որ մարգարեի բերանով է զարդարված.–


«Եթե չկամենաք լսել ինձ, սուրը ձեզ պիտի ուտի»:


Կոծեցեք այն սաղմոսի առթիվ,


Թե՝ «Մահը պիտի հովվի նրանց»:


Աղի արցունքներ խառնեցեք դուք իմ հեծություններին հառաչանքներով,


Երբ բարձրյալն ինքը՝ Իսրայելի հետ՝ սաղմոսի խոսքով նաև ինձ ասի.–


«Իմ ժողովուրդը ձայնս չլսեց»:


Ավաղ ասացեք դուք ինձ թշվառիս, երբ նույնն


էկրկնում մի այլ մարգարե.-

«Վա՜յ նրանց, զի հեռացան ինձնից»:


Տխրամած սրտով նոր աղաղակի փող հնչեցրեք


դուք, Երբ Աստուծո տեսանողը, ամաչեցնելով ինձ,


Կշտամբի սաստիկ Հակոբի տոհմի հետ ապերասան,


Թե՝ «Տեսեք, ո՜վ արհամարհոտներ, զարմացե՛ք և ջնջվեցե՛ք»: