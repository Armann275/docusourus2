Ահատնում ու անվատնելի գանձերի մեծ ու փրկարար


Գրավականն ես դու ստրուկիս համար ու սովյալիս,


Եվ մենք այդ գանձերն հոգուդ երկնքի ի գործ դնելով՝ հարստանում ենք խոսքիդ համաձայն278Ղուկ. ԺԹ. 13:


Տեղ սահմանիր ինձ հանդարտ ջրի մոտ279Սաղմ. ԻԳ. 2,


Ամրացրո՛ւ իմ մեջ, անփոփո՜խ, հաստատուն վստահություն.


Կարգիր ինձ համար, օրհնաբանվա՛ծ, անկասկածելի հույսի ամրություն.


Տուր ինձ, ամենախնա՛մ, անաչառ պաշտպանություն,


Սասանյալիս՝ բարի անդորրություն,


Տարակուսյալիս՝ լուսո ապավինություն,


Ողբալուս՝ մեծ երջանկություն,


Վհատյալիս՝ կենաց օգնություն,


Լքյալիս՝ հաստատուն օժանդակություն,


Նահանջածիս՝ անսայթաք վերընթացություն:


Զի քոնն են բոլորն, ու դու ես տվիչն ամենայնի.


Եվ քո ձեռքով է բաշխվում այն ամենն, ինչ անհրաժեշտ է մեր կյանքի համար: