Եվ արդ, ես որ մարդ եմ երկրածին՝


Անկայուն կյանքի երևույթներով զբաղված,


Եվ պատրող գինու հիմարությամբ արբած,


Որ ստում եմ ամեն ինչով ու ոչ մի բանով ճիշտ


չեմ խոսում, Վերոհիշյալ բոլոր ախտանիշներն իմ մեջ կրելով,


Ես ի՞նչ երեսով հանդգնեմ կանգնել ատյանիդ


առաջ, Ո՜վ արդարադատ, ահավոր անճառ, անպատում, հզոր Աստված բոլորի:


Մեղանչած հոգուս ապերախտությունն համեմատելով երախտիքիդ հետ,


Պիտի ցույց տամ, թե զորեղ ես դու միշտ իրավունքիդ մեջ,


Եվ հանիրավի գործերովըս ես՝ հավետ պարտական:


Դու ստեղծեցիր ինձ քո պանծալի պատկերի նման,


Քո նմանությամբ օժանդակելով անուժ-տկարիս: