Այլևս ինչու հույժ երկար ու մանվածապատ,


Հեռու, գծագրական և այլաբան շարադրեմ


Վերինիդ ու ահավորիդ առջև Աղոթական բանաստեղծություն:


Տերդ և կենդանարարդ, Արարիչդ երկնի և երկրի,


Օծումից հետո սկսեցիր քարոզել արքայության Ավետարանը323Ղուկ. Դ. 18,


Այն օրերից վկայվելով Հովհաննեսի միջոցով


Իբրև Օծյալ և Գառն Աստուծո


Եվ վերացնող աշխարհի մեղքերի324Հովհ. Ա. 29:


Թեպետ քո օծմանը Հոգին էր բովանդակ էությամբ,


Խառնված աստվածությանը ամբողջապես,


Այդ [օծյալ] անունը պաշտվում է իբրև խորհրդանիշ


Սրբերի մեջ հրաշափառորեն ազդող շնորհի,


Որպեսզի ադամական մարմինը ստրկացած


Պատրաստ դարձնես այս հորջորջումով


Միանգամայն բարձրանալու:


Բանալով Եսայիի մարգարեությունը


Դու ինքդ՝ մարդացած աստվածությունդ կարդացիր՝


Հավաստելու քո ծառաների խոսքը, Տեր,


Եվ երբ օծությամբ ճանաչեցիր խոսքը, թե


«Տիրոջ Հոգին ինձ վրա է, որով հենց ինձ օծեց»325Եսայի ԿԱ. 1: Ղուկ. Դ. 18,


Հետո փակեցիր Որոշեցիր երկու հավասարափառ օծյալների որքանությունը,


Խտրոցով նշեցիր սահմանի ընդարձակ հեռավորությունը


Եվ կնքեցիր,


Մերը միայն մի կաթիլով շնորհազարդելով,


Իսկ քոնը բացատրեցիր Հոր և Հոգու հետ


Կատարյալ հավասարությամբ:


Մեր կերպարանքով երբ հայտնվեցիր՝


Օծյալ կոչումով, գովեստով իբրև,


Փառաբանիչ հրեշտակները


Երկրային արարածներին ծանուցեցին,


Որ մարգարեն նախապես գուշակեց


Հորդանանում և ընտրյալ լեռ Թաբորում Հոր ձայնի գալուստը, թե՝


«Մարդկանց շրջանում պատմում է իր օծյալի մասին»326Ամովս Դ. 13:


Որ և սաղմոսի ձայնն է պատմում կանխավ.


Հզորիդ այս փառքն ու պատիվը՝


Տրված ձեռնադրությամբ ստացածդ մարմնի.


«Օծեց քեզ, Աստված, քո Աստվածը Յուղով ուրախության»327Սաղմ. ԽԴ. 8: