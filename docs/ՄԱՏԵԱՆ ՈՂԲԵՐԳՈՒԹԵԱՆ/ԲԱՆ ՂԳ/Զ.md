Արդ, որովհետև քոնն է շնորհը


Եվ քեզ է վայել գոհաբանություն,


Ո՜վ օրհնաբանված Որդի Աստուծո,


Դու հարմարեցրու իմ բարենշմար աղաչանքները՝


Յուղավոր, խնկապատար ու զմռսալիր


Քեզ պատճառ փառքի,


Ինձ՝ մեղապարտիս, բուժվելու առիթ:


Տեր Հիսուս, աներևույթ վերքիս մոտեցրու


Ձեթն այս լուսանյութ Եվ մահացու խոցի այս խարանին դիր


Յուղիդ օրհնյալ կաթիլներ,


Քո սիրո անապակ փրկարար գինով,


Արարչական միությամբդ316Ղուկ. Ժ. 30


Խնամքի պատանքով պատսպարելով,


Որ մաղթական խոսքի մեկնողական շարադրանքս


Մի վայելուչ հարմարությամբ քո Հոգու թևերով


Իր կարգը գտնի:


Բարձրյալ, քո հոգին Դավթի վրա իջավ այն օրը317Ա. Թագ. ԺԶ. 13, Ե


րբ որ օծումով նվիրագործվեց.


Սավուղն այլ մարդ դարձավ


Եվ մարգարեների շարքը դասվեց,


Երբ իր գագաթին օծում ստացավ318Ա. Թագ. Ժ. 1-7.


Ասորեստանցոց արքայությունը


Օծմամբ գրավված՝ կցորդվեց տանն Իսրայելի.


Կայսրեր մի քանի՝ Նշանավոր, վեհ ու երևելի,


Խուժիկ, բարբարոս ազգուցեղերից,


Կենսացնցուղ ցողով անձրևած այս յուղը


Որսաց, ինչպես կարթով, ընտանի դարձրեց Մեծիդ


Աստուծո հպատակության:


Երկնային պատվասիրության՝


Կյուրոսին ուղղված խոսքից


Օծյալ հորջորջումը մեծ համարվեց319Եսայի ԽԵ. 1


Եվ Սաղմոսողը մարգարեությունից նախընտրեց


Օծյալ կոչումը՝ տարբերակեց ու սահմանազատեց,


«Մի՛ դիպչեք նրանց և մի՛ մեղանչեք»320Սաղմ. ՃԵ. 15:


Քորեբում Եղիային Աստծուց առաքելություն շնորհվեց՝


Օծելու Հեուին ու Ազայելին,


Որ նշանակում էր հրաժարեցնել


Բահաղի պաշտամունքից321Գ. Թագ. ԺԹ. 9, 15-16:


«Փեսայիդ անունը թափված յուղ է» հոգելից խոսքով


Վերավկայել է իմաստունը322Երգ. Ա. 3, Նախապես գրվեց


Հոգին, որ Աստուծո ճիշտ պատկերն ու նմանակն է,


Քեզնով փոքրի մեջ մեծդ է պատկերված,


Շնորհդ ստանալով միանանք քեզ հետ: