Արդ, ինչպես օրը թերի է առանց գիշերի,


Նույնպես է տնտեսությունն առանց հարկ եղած


ձեթի, Քանզի ինչպես սովորական, ոչ նվիրական


Յուղն է լուսավորում մարմնական աչքի տեսողությունը,


Նույնպես անիմանալի կերպով


Քոյինաշունչ շնորհի ընտրությամբ մաքրվածը


Աներևույթ հոգիները միավորում է մեզ


անտեսիդ Հրաշափառապես պայծառացնելով:


Եվ ինչպես իջնելով սուրբ ավազանի լուսարանը,


Մարմինը լվանալով՝ հավատում ենք, թե սրբություն ենք ստանում,


Այդպես յուղի օծումով հուսավառվում ենք,


Սրանով կարծում ենք անտարակուսելիորեն


Հոգու զորություն ստացած:


Եվ ինչպես օրհնաբանելի տերունական հրամանդ


Նախավճռում էր մեղքերի քավումն ախտացյալների,


Իսկ դրան չհավատացողների հանդեպ


Հրաշալի բժշկություն անելով՝


Մարմնական աչքով տեսանելի,


Հաստատում էիր վստահելի վկա305Մատթ. Թ. 1-9,,


Այսպես և այս յուղը՝ կատարյալ փրկության


լույսով, Լցվելով մեզ վրա՝ օծում է մեր խորանն արտաքին,


Իսկ ներքին մարդու մեջ մտնելով ոչ ակնհայտ, այլ ծածկապես՝


Նոր կենդանություն է հաղորդում: