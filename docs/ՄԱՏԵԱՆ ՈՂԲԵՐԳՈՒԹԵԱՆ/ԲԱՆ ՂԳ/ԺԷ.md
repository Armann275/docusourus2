Քրիստոս, երկրպագելի պարգևն է ձեռքիդ


Լուսակիր հյութն այս,


Եվ արքայական իր ճոխության մեջ


Չի տեսնում ուրիշ բարձրություն մի մեծ,


Քան քո անունից ասված քո խոսքը.


Գտա իմ ծառա Դավթին


Եվ իմ սուրբ յուղով օծեցի նրան380Սաղմ. ՃԼԱ. 10:


Ըստ սովորության հիշելով և համբուրելով


Քո լուսեղեն օծությունը,


Տեր Հիսուս Քրիստոս, Քեզ ճանաչում ենք՝


Անփոփոխելի մշտնջենություն,


Դու ես ամենը, ամեն ինչի մեջ,


Միակ թագավոր թագավորությանց,


Եվ յուղվածների ճշմարիտ օծյալ,


Երեկ և այսօր


Փառաբանվածդ երկրպագությամբ:


Ինչպես պատրույգը ճարպի մեջ թրջված


Նշողում չունի՝ մինչև չվառվի,


Այդպես և լույսի այս օծությունը՝ թափված մեզ


վրա, Ապագայում է լուսավառվելու:


Սա [օծման] մեկին բացատրությունն է՝


Նախնիներից մինչև օրս,


Բարենշան օրինակով մի հարմարած,


Հրաշապայծառ գույնով ներկած: