Այս օծումը բարետեսիլ


Բռնամարտիկ, մերկամրցման ըմբիշները ևս ունեն:


Իբրև ճգնական հնարանքների զորավոր խթան,


Անբռնելի՝ հակառակորդի համար


Պաշտվում է օրենքով, Հզոր և ահարկու է դևերի և հիվանդության դեմ:


Զի Եզեկիելի բազմապաճույճ պճնած խոսքով,


Որ հեգնում էր իմանալի փարավոնին այլաբանորեն,


Ողբական երանգներով. «Երբ ստեղծվեցիր, ասում է,


Օծյալ քերովբեի դեմ կռվելու պատրաստվեցիր,


Ուր հրեղեն քարեր էին հաստատված»353Եզեկ. ԻԸ. 13-14:


Օրհնաբանված ահավորություն,


Որ ձեռքդ հասնում է ամեն տեղ,


Խոսքով անճառելի և քննությունից վեր,


Մշտապես խնկվում ես ավետարանով,


Իբրև օծյալ նորածին՝ Դավթի քաղաքի մեջ,


Եվ քահանայապետի հարցին՝ թե


«Դո՞ւ ես Օծյալը՝ Օրհնյալի Որդին»354Մարկ. ԺԴ. 61


Պետրոսի երանելի դավանությունն էր՝


«Միակ Օծյալը՝ կենդանի Աստուծո Որդին»355Մատթ. ԺԶ. 16


Իսկ թերահավատ քննողները հարցնում են՝


«Դո՞ւ ես Օծյալը, ասա համարձակ»356Հովհ. Ժ. 24


Նաև քո կանոններից հավատում ենք Օ


ծյալ ուսուցչիդ և բոլորի Տիրոջդ357Մատթ. ԻԳ. 10, Հովհ. ԺԳ. 13-14:


Սրանից առաջ Հերովդեսը Օծյալ անունով


Քեզ էր փնտրում հայտնապես358Մատթ. Բ. 4


«Ինչպե՞ս ես գրում,- ասացիր ինքդ,-


Աստուծո Օծյալը և Տերը Դավթի, Որդին անսկիզբ,


Որդի՝ ժամանակով»359Մատթ. ԻԲ. 43-45:


Այսպես ըմբռնեցինք վայելչաբար


Այս բացատրությունը, որ մեզ տալիս է


Խորհրդավոր կոչման լրումը,


Որ նախապատիվ է [դարձնում] քրիստոնյաների վիճակը: