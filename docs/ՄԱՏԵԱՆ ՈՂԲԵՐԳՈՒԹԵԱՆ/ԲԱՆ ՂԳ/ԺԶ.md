Ահա արդարև ճշմարտագունեղ


Այս լուսապատար, խնկալից յուղը


Վերնայնիդ սիրո արտացոլումն է,


Որի համար և Պողոսը պատշաճ դատեց


Գոհաբանական ճառի մեջ ասել հայտնապես.


Ով մեզ օծեց ձեզ հետ միասին ի Քրիստոս


Հիսուս՝ Աստված է, որ և կնքեց մեզ և մեր սրտերին


Հոգու առհավատչյան տվեց372Բ. Կորնթ. Ա. 21-22 Ու նաև ասաց.


Մի՛ տրտմեցնեք Աստծու Սուրբ Հոգին,


Որով կնքվելու եք փրկության օրը373Եփես. Դ. 30:


Պատկառելի և անվանելի է Այս օծություն հորջորջումը


Ինչպես հին օրենքում, Առավել և նորում:


Տիրական տնօրինություններիդ ու չարչարանքիդ


Անցած խորհուրդն է ակնհայտ դարձնում


Դավթյան սաղմոսի այն ասույթը, թե՝


Տիրոջ և իր Օծյալի դեմ374Սաղմ. Բ. 2


Հավաքվեցին, կուտակվեցին


Իշխանները ժողովուրդների:


Մեծ մարգարեությունն էր ակնարկում


Մոլեգնաչար հրեաների խմբի՝


Անջնջելի արյանդ մեղքի տակ մտնելը,


Երբ հանդգնեցին տերությանդ դեմ.


Ո՞վ է, որ ձեռք պիտի մեկնի Տիրոջ օծյալին


Եվ քավություն գտնի375Ա. Թագ. ԻԶ. 9:


Որովհետև թեպետ Սավուղը


Իր ազգակցի ձեռքով սպանվեց376Բ. Թագ. Ա,


Օտար ազգերի ամոթն ու նախատինքը


Իսպառ չմերժեց [նրանց],


Մինչև որ Աստուծո արյանդ հաղորդվեցին:


Ապագայի մեծ հիշողության գրավական են


Աղոթանվեր աղերսանքներն այն,


Որ ասում էր իր սաղմոսով.


Հանուն քո սիրելի Դավթի


Երես մի՛ դարձրու քո Օծյալից377Սաղմ. ՃԼԱ. 10:


Ու դարձյալ.


Նայիր և տես քո Օծյալի երեսը378Սաղմ. ՁԳ. 9,


Եվ՝ Ողորմություն արա Օծյալիդ379Սաղմ. ԺԷ. 51: