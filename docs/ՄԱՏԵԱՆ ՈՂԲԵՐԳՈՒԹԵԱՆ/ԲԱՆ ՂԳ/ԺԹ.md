Չէ՞ որ մյուռոնը այս օրհնաբանված,


Որ մարգարեն նախապես աղերսելով


Աչքի լույս էր խնդրում382Սաղմ. ԺԲ. 4,


Քերթողական խոսքով բացատրած՝


Հոմերոնը թարգմանվում է «իմ մայր»,


Այսինքն, որ մեր բնությունը ուժգնորեն ձգող,


Եվ կայունացնող չքնաղ փոփոխմամբ


Հոսուն ջրերը լուսավոր ավազանի,


Եվ կաթ մածուցող մակարդի նման


Իր մեջ է հաստատել վայրենությունս


Եվ հեղեղը աղբյուրների մշտահոս:


Իսկ մառնամուտը նույնպես մյուռոն է նշանակում,


Մի այլ բառով արտահայտված,


Այսինքն՝ մթին, որ խավարչուտ է


Եվ ծածկված է, անտեսանելի:


Օտարացեղ չէ այս դիմառնական կոչումը բառիս,


Քանի որ իրոք անուն է դրվում իրին համաձայն


Եվ անքննելի է խորությունը այս,


Քան թե ամեն մի սրբություն սրբոց:


Քանի որ ոչ թե ջրի նման է աղտը լվանում,


Կամ սիրտն ամրացնում հացի բնությամբ,


Այլ նորոգ ինչ-որ մի հարմարությամբ


Տնօրինապես տյառնագրվում է զգայարաններին,


Սակայն վերնական անհասությամբ


Ունի անուն անքննելի:


Եվ ինչպես ասվում է՝


Աստված անմատույց


Լույսերի մեջ է, իսկ անսահման փառավորությամբ383Ա. Տիմ. Զ. 16


Անբավ խավարում ծածկված է անտես384Հմմտ. Սաղմ. ԺԷ. 12:


Արտաքուստ փակված՝ հասու չենք նրան:


Նույն կերպ է և այս ծորումը լույսի


Որոշ ճարտար լեզուներից


Պատշաճ ասությամբ անվանագրված՝


Մռայլ է կոչվում, Քանի որ անհնար է


Երկրածին բնությամբ իսկությունն զգալ:


Իսկ իր մեջ հարստաբար ու տիրականապես


Երկու Աստուծո անուն է կրում:


Եվ բարձրյալի անվանը նմանվելով


Կրկնակի է մեծանում այս յուղը՝


Նվիրագործված ամենաբուրյան ազնիվ կնդրուկով,


Զի Աստվածը մեր սպառիչ կրակ է385Բ. Օր. Դ. 24 ըստ Մովսեսի,


Ու նաև լույս է, ըստ Հովհաննեսի386Ա. Հովհ. Ա. 5,


Ուստի Եսային ճշմարտորեն է սրան ակնարկում՝


Լույսն Իսրայելի հուր պիտի դառնա387Եսայի Ժ. 17: