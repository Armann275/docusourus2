Դարձյալ նոր ձևով ներկայացնեմ՝


Իրը հայտնելու նոր մի պատկերով,


Չմոռանալով իմ նողկությունը,


Որը քաղցրացավ գթությամբ մեծիդ՝


Նորից ու նորից գովեստով օրհնել:


Մեռա՝ դառնություն է նշանակում388Ելք. ԺԵ. 23,


Տաժանելի կիրք և չարչարանքներ:


Մյուռոն՝ մեր լեզվով թե ստուգաբանենք,


Պիտի թարգմանենք մահ-մեռելություն:


Որովհետև այս հոգևոր օծմամբ


Մենք կտրվում ենք սնոտիասեր,


Մահակերպարան, տաղտուկ ու զազիր,


Հեշտություններից հակառակվողի,


Որ օդախոնավ մեղկություններով,


Ինչ-որ ջրացիր մի խոնավությամբ


Աղավաղում են հունչը քնարի իմ լսողության,


Թմբուկ-թաղանթի ներդաշնությունը


Ուժգին հնչումով մի անվայելուչ


Ներքև է ձգում, մատնում կորստյան


Հեռանկարը մարդուս գոյության:


Դարձյալ, վերստին հուսով ենք կապվում


Քո խաչի անճառ խորհրդին, Քրիստոս,


Դու, որ միշտ ողջ ես՝ մահով մկրտված,


Աստված, և հաղորդ քո խրախույսով՝


Սրանով ենք մենք հաղորդվում կյանքիդ,


Եվ՝ բոլորովին անբաժանելի: