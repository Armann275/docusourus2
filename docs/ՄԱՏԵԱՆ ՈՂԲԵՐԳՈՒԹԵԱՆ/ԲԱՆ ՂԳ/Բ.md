Ուստի մեկնությամբ պարզաբանելով մեզ համար


Անվախճան այս գանձը ու անփոխադրելի հարստությունը,


Հիսուս Քրիստոս, երկնային արքա, որին մեծ դողով սպասարկում են


Ահեղ անմահների լուսաբերան բոցաշնչությունները,


Խոնարհվելով կամահոժար, անխոտոր մտքով,


Գոհությամբ ծունր եմ դնում, ստեղծո՛ղ էությունների,


Որ կան տեսանելի և ծածուկ:


Որ ես և էիր միակ բովանդակը՝ անպակասելի ամենևին,


Մեր [պատկերն] առար, իսկապես համայն,


Որպեսզի քո լրությունից լրացնես,


Օրհնյալ և բարեբանյալ, հավետ ճանաչված,


Միշտ անքննելի ողորմությամբ մեր փրկության համար,


Ի փառս և գովեստ անճառ բարձրությանը


Ահավոր բարերարիդ:


Սկզբնաձիրդ մեր օծման շնորհի


Մեծախորհուրդ հրաշազարդության,


Քանզի քո լույսը ճանաչեցինք,


Անհաս ճառագայթ, անսահման ծագում,


Անաչառասփյուռ արեգակ301aՄատթ. Ե.45


Երկակշիռ տարրերի սահմանազատ աստղ,


Ոտքի ճրագ և ընթացքի լույս302Սաղմ. ՃԺԸ. 105,


Որով այս խոսքիս հարմարության տեսությամբ


Տոնում ենք հրեշտակական պարերգությամբ,


Հստակ մտքով, փրկչավայելուչ կնդրուկով


խնկելով Ամենիմաստիդ առատ պարգևաբաշխումը,


Անբիծ դավանման զվարթ յուղով:


Քանզի հենց սկզբից կողոպտվեց իբրև շնորհված


Բարձրագույն շնորհից, Ողորմելի տխրությամբ,


Սկզբնաստեղծ հայրն303Ադամը իմ,


Գերի մեղքերի՝ մահվան մատնվեց,


Անզերծ հանգույցով կապվեց մերժելի ապականության,


Ծառի պատճառով՝ անկումն անդարձ ամենակործան գլորման,


Լույսից մերժվելով՝ մատնվեց այս խավար վայրին:


Իսկ դու, գթած տեր ողորմության,


Ավելի քան նա ճանաչեցիր նրան, որ ստեղծեցիր,


Չեղածի անկնկալությամբ չմնաց այնտեղ,


Ուր էր նախապես,


Դառնալով անկարող տեսնելու լույսը


Անսահմանելիիդ վերին անմատչելի գերակայության,


Ոչ թե մշտափայլ հարատև վառմամբ


Տարածեցիր [լույսն] անաղոտ,


Այլ գիշերի մթության մեջ, որ սայթաքում են ոտքերը,


Ձեռք բերիր ձեթն ու պատրույգի նյութին հյուսելով՝


Օրինակ տվիր անախտ միությամբ մեզ միանալուդ,


Մարդասիրաբար հյուսելով կազմեցիր.


Որպեսզի կանխակորուստ ծառի պատճառով


Մահու ստվերով տարագրվածներս,


Նրա ազգակից պտղի պատճառով


Ջահավորվելով հավատի վառմամբ


Վերստին դառնանք նույն խնկարկության,


Ինչպես որ մահվան փայտին կապվեցիր,


Մեզ նույնպես նրա մոտ տարար կապեցիր,


Մեծ խորհրդի օրինակով միավորվելով կենաց փայտի հետ304Ծննդ. Գ. 22: