Փառք քեզ միշտ և ամեն ինչում, անմահ թագավոր,


Այժմ իմ երգած օրհնաբանությամբ,


Որ արեցիր, կատարեցիր ինձ համար,


Բարեխնամ, գթած և ներողամիտ, Հ


արուստ և առատ, ամենահաղթող,


Հայրերից սկսած՝ օրինակ տվիր,


Լրման հասցրիր իսկությունը ճշմարտապես:


Դու՝ բնությամբ՝ լույս ես և արեգակ մշտապայծառ,


Եվ աշակերտներիդ դասը լույս անվանեցիր366Մատթ. Ե. 14,


Որով երկրի բոլոր արարածներին


Նրանց երջանիկ շնորհի շողերով լցրիր:


Մեկից անուշ յուղ ստացար ոտքերիդ՝


Նշան, որ ընդունելի են քեզ ուղղված խնդրանքները367Հովհ. ԺԲ. 3,


Եվ մի այլ պոռնկից՝ գլխիդ,


Նշանակ մեր հանդեպ գթառատ սիրույդ368Ղուկ. Է. 46:


Անսահմանելիդ մշտափափագ բաղձանքով հոտոտեց յուղն այս,


Հաստատուն ուխտով սահմանածդ մշտակա օրենք օրհնաբանելի՝


Կյանքի պատգամներ քոյահրաման


Քարոզելու աշխարհով մեկ Արժանավորությունը համեստ յուղի՝


Ի զարմանս հրաշքը լսողների,


Ի հուսադրություն գալիք սերնդի369Մատթ. ԻԶ. 3:


Դուք սրբից ունեք օծությունը՝370Ա. Հովհ. Բ. 20


Ասաց երջանիկն առաքյալներից,


Մեկնաբանելով օծման խորհուրդը,


Որ տալիս ես մեզ կենդանարարիդ


Անպակաս էության առավելությունից:


Ուստի գերազանցորեն քեզ նմանատիպ և հարմարավոր


Լույսիդ և Սուրբ Հոգուդ,


Օրհնության կաթեցումն այս, որ սրսկվում է մեզ վրա անսպառ,


Նաև Լույս է կոչվում,


Իբրև ստեղծվածներից առաջինը


Եվ արարչությանդ պատկերակից,


Որով հալածում ես մեղքի խավարը:


Իսկ Հուր է կոչվում, որովհետև


Ամեն տեսակ տարրերի հետ


Հավասարապես զուգավորվում է՝


Բաշխված հայտնապես, թե ծածուկ,


Լուռ, թե հռչակված,


Ու թե չբախվի հակառակորդի՝


Չի բաղձա բորբոքվել ինքնասաստ կամքով:


Նաև՝ օծումն, որ արքայաբար Որդեգրելով, քեզ հետ միասին՝


Մատուցես Հորդ ի ժառանգություն,


Ողորմությանդ [այս] ազգակիցը


Մեր մեջ նկատվի անեղծանելի,


Որպեսզի փայլենք գալիք փառքի մեջ:


Կոչվում է Հոգի, Որպեսզի խաբեության հետքը մաքրելով,


Ուր բանսարկուի ներգործությամբ էր,


Նոր փոփոխվելով Երկնային Հորդ երկրպագենք


Հոգով և ճշմարտությամբ371Հովհ. Դ. 23


Հույսի հավատքով քեզ հետ բևեռված,


Ամենապարգև: