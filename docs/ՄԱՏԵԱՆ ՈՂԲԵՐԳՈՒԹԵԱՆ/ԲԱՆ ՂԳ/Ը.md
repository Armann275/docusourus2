Մարգարեի «Մեր հոգու շունչը» խոսքը, Տեր Քրիստոս328Երեմ. Ողբ. Դ. 20,


Որ իսկական օծյալ կոչումդ է,


Որով կենդանության շունչ ներարկեցիր


Լույս բարերարությամբդ՝ ի դեմս մեր329Ծննդ. Բ. 7.


Մի երջանիկ իմաստուն խոստովանելի մարդասիրությամբ


Մեկին ասել է, թե Տիրոջ օծյալի առջև վկայեց.


Նորից ավետեց «Անգամ կոշիկ չվերցրի բոլոր


մարմնեղեններից»330Սիրաք. ԽԴ. 13, 19. Հմմտ. Մատթ. Ժ. 10. Ղուկ. Ժ. 4:


Երգ երգոցը Սուրբ Եկեղեցի հարսին գովելու համար


Աստուծո ցույց տված խորհուրդը լուսաբանում է


Համեմատելով յուղեփողական գինու հետ՝


Զմուռսն առաքինության, առաջին յուղով հանդերձ,


Եվ զմուռս ու կնդրուկ մաքուր վարքի՝


Ամեն տեսակ անուշաբույր փոշիներով ու Յուղով շաղախած,


Առաջ բերեց այնժամ ու այժմ ևս:


Քրիստոս, երկնքի թագավոր,


Դանիելը կենսատու մահդ հստակ գուշակեց,


Քեզ անվանադրեց գերազանց բառով,


Եվ հորջորջեց քեզ օծյալ առաջնորդ.


«Օծյալը կսպանվի վաթսունինը յոթներյակ հետո»331Դան. Թ. 25, Դան. Թ. 26:


Բարեքի որդի Ադովյան Զաքարիայի ճրագակիր աշտանակին


Յուղի բարեբաշխությամբ վառվող յոթնմասնյա գնդերից


Քո լրության մասին՝ հանուն մեր փրկության և օծության


Նախապատմեցիր գերբնականորեն332Զաք. Ա. 1: Դ. 1-7:


Ըստ հին օրենքի նախանշման՝ Տաճարի մեջ, խորանի առջև


Ամենընտելությամբ սովորույթ էր մատուցելու


Բաղարջաբլիթներ, յուղով խառնած շարմաղալյուր,


Յուղով օծած մատաղ եզներ,


Որ կոչվում են տիրոջական,


Եվ որոշ հավքեր՝ թաթախած Ճարպին ազգակից արյան մեջ333Ելք ԻԹ. 10. Ղևտ. Բ. 12, ԺԴ. 5-7:


[Այդ ամենը] սրա խորհրդի հայտնի նշան են,


Որ հարմար են քեզ,


Մեծ Աստուծո Միածին ծնունդդ օրհնաբանյալ,


Միայն դու ես օծված նոր ու զարմանալի՝


Ինքնությամբ, ամբողջ էությամբ,


Իսկապես լրմամբ Եվ ամեն ինչով անպակասելի: