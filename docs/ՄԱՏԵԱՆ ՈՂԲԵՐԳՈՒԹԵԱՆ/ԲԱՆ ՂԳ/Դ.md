Նյութի զանգվածն այս երկնի Արարչիդ


Պատկերն է պանծալի.


Քանի որ ովքեր յուղի օգուտն ստացան,


Ստացան և ողորմություն306Մատթ. ԻԵ. 7-8,


Եվ ի գովեստ քեզ դու սահմանեցիր սա՝


«Ողորմած եմ ես, Տեր»307Երեմ. Գ. 12,


Որովհետև ինչպես սիրո հետ նույնացնում ես Աստված անունդ308Ա. Հովհ. Դ. 8


Նույնպես և մասամբ կոչվում ես սրանով,


Մեզ պարգևվածով


Պարարտ ճարպն այս վեհագույն մեծության խորհուրդն է կերպավորում


Թանձր երկրային հողանյութ գոյացությամբ:


Որովհետև կենդանու այս մասը ուտել չէր թույլատրվում այնտեղ,


Ըստ հին Օրենքի,


Այլ արարչությանդ [արժանի] պտուղ էր համարվում309Ղևտ. Է. 23-25,,


Նույնպես և այստեղ,


Որպես Տիրոջը մատչելի զորություն,


Վայելչապես նվիրվում է Աստված Էիդ,


Հաճության ավանդն այս՝


Հոգուս հարազատ զուգաշավիղ,


Ուխտով պահված Արարողիդ:


Քանզի իմ հոգու օրինակն ու կարողությունը՝310Ծննդ. Թ. 4


Անշունչ արյունը և զվարթության ճենճերը [Զոհի] մսի հատվածների հետ չեն ոչնչանա,


Այլ վերին արքայությանդ են ձոնվում ճաշակման,


Այդպես՝ այս նյութը ջահավորական


Մշտաբորբոք ու անաղարտելի: