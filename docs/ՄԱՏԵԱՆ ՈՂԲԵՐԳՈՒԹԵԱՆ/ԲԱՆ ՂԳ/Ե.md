Անդրանիկն արու չէր կարող լինել


Դատաքննությանը նախագահող՝ Առանց օծումով դրոշմված լինելու,


Եվ չէր կարող անկոխելի տեղը մտնել քահանայության,


Եթե սրանով կատարյալ չլիներ: Օծումով կնքելով քարը,


Որ խորհրդանիշն էր ընտրության խորանի311Ծննդ. ԼԵ. 14


Հակոբը երազում տեսավ հարմար սանդուղքը,


Որով իջնելը անճառ Բարձրյալիդ


Եվ իմ ելնելը խորհրդանշվեց.


Նա վեմ կանգնեցրեց և օծեց յուղով Ի ցույց, հիշատակ գալոց օրերի312Ծննդ. ԻԸ. 10-12:


Ահարոնի քահանայության պայծառությունը


Մեծդ Աստուծո հրամանով օծմամբ էր ճոխանում313Ղևտ. Ը. 30,


Որով գլխից դեպ մորուքն իջնող գերափառ յուղը,


Ըստ սաղմոսողի զարմանազան նկարագրության314Սաղմ. ՃԼԲ. 2,


Նախահոր փառքի վերադարձն էր


Եվ կյանք բաժանող քո սուրբ շնորհի


Գիրկընդխառնումը մեր բնության հետ:


Թագավորությունը պանծալի չէր քո ստեղծած պատկերով,


Թե յուղի եղջյուրով չձեռնադրվեր


Պճնության թագ ու պսակով, Հանուն քո, Քրիստոս315Ա. Թագ. ԺԶ. 1.13,


Վեր չբարձրանար


Եվ ինչպես մոռացա վեհերից առաջինին,


Մեծությանդ ծառային և անպարագրելիիդ պատկերին,


Մելքիսեդեկը չէ՞ր՝ ահավոր ճշմարտությանդ


օրինակ, Ձիթենյաց լեռան վրա, Ուր հետո կանգնեցին


Մարմնացած Աստծուդ ոտքերը,


Այն վերին հրեշտակների ձեռքով


Այստեղի պտուղներից օծվեց,


Ուստիև նախահոր շիրմի պաշտպան նստեց՝ Ք


եզնից եպիսկոպոսական արքայապատիվ ճոխություն ստանալով,


Մինչև հայտնվեցիր իբրև կատարյալ իսկություն՝


Ունակ Ադամին կենագործելու: