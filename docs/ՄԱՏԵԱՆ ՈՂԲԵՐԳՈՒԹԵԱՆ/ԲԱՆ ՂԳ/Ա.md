Սուրբ և ահավոր անուն անպատում, բարձրյալ,


Միշտ ախորժելի, անձկալի փափագ,


Սրբերգու փառատրողներից միշտ սրբաբանված,


Որ բնակվում ես սուրբ վայրում,


Լի ամենազեղ բարությամբ,


Առատաձեռն աննվազելի,


Լույս բարի և ծագումն գովելի,


Երկրպագված փառավորություն,


Ահեղ և անզննելի, ամեն և ամեն ինչի մեջ:


Դաշն հույսի այս խոսքով


Քեզ միանալու ուխտ եմ անում,


Հզոր, այո՛, ամե՛ն, ալելուիա,


Հանուրի գովյալ թագավոր,


Բոլորի Աստված, գոյերի ստեղծիչ և կամարար Տեր,


Միակ առիթդ պատճառվածների,


Փրկիչ և օծյալ մշտապաշտելի: