Արդ, մեծություն քեզ, [ով] ամենակալ,


Աննվազելի առատաձեռն,


Գթության գործում [միշտ] ամենափույթ,


Մշտահոժար բժշկությանը,


Որ միացրիր, մերձավորին խառնեցիր,


Դյուրագյուտ, ընտանի նյութիս անճառ հրաշքը


Քո սքանչելիքի ահավորության:


Որովհետև ամեն բարձրության երկինքը


Երկրի լայնությամբ և ներքին անդունդների խորությամբ


Ծովերի բազմությամբ չի կարող տանել,


Այլ իբրև չնչինը բարի մեծից


Փոքր գոյիս մեջ տեսակավորեցիր զորությամբ


Սահմանելով ճշմարտորեն անհրապուրելի,


Որ ինչ-որ նոր երևալով այլ էությունից


Հարևանցի կասկած հարուցի


Վիրավորելու, քան բժշկելու,


Առանց խտրության մտքի, կարծիքի:


Օրհներգված Որդի Աստուծո,


Ինչպես մարմինդ ցորենի հացից ես հանդերձում՝


Ուղիղ իմաստով և ոչ այլաբան,


Եվ խաղողի արյունը՝ կայլակ քո կողից,


Իսկ ջրերի առատությունը՝


Հոգևոր ծննդի ու կյանքի արգանդ,


Նույնպես և անմահիդ փչմամբ մեզ տրված հոգին343aՀովհ. Ի.22


Սրանով, սրա մեջ արդյունատրեցիր կյանքի երկունք,


Որից առաջացած կերպարանքը չի ձևափոխվի


Անգամ հեթանոսությամբ,


Ինչպես չի երկրորդվի տյառնագրությունը Խաչափայտի:


Տեր, խավար երկրում նստածներիս


Քոյանման լույս ծագեցրիր344Եսայի Թ. 2:


Որովհետև շնորհի այս կերպավորումով


Աշխարհին ցույց տվիր


Անհասիդ անպակասելի լրիվությունը


Եվ լուսավորեցիր, որպեսզի տնանկը կարոտ չմնա


Եվ ոչ հարուստը մեծամտանա,


Ինչպես որ օդն է հավասար բաշխվում, Կ


ամ արեգակի լույսն է տարածվում,


Եվ կամ հոսում են վտակներ ջրի,


Որ երկրածիններին տալիս են հավասարաբար


Մանանայի զուգամասնությամբ՝


Փոքրերին ավելի, քան մեծամեծին: