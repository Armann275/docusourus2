Արդ, մատյանն այս վերծանողների աղոթքների խոսքով,


Ողորմի՛ր Որդուդ խաչի և մահվան չարչարանքների համար, Հա՜յր գթած,


Որ նախապատճառն եղավ ողբաձայն և արտոսրածին իմ այս նվագի,


Եվ որ պատրաստեց կենաց փրկության դեղն այս մեզ համար,


Թող ի՛նքն էլ բուժվի քո անվամբ, հզո՜ր:


Նա, որ մեզ այսպես խոստովանության ճամփան ցույց տվեց,


Թող իր պարտքերից լինի անարատ:


Նա, որ հպարտության թևերը կտրել վարդապետեց մեզ կենաց կանոնի այս պատգամներով,


Թող որ ազատվի բոլոր մահառիթ պատահարների չար կապանքներից


Եվ Երրորդությանդ բարեգործությամբ նորոգվի դարձյալ և լուսավորվի.


Ընդ որում և մե՛նք պիտի համարենք մեզ երջանկացած: