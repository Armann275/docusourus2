Արդ, այս բոլորը քո ձեռքումն են լոկ, Տե՜ր ողորմության,


Ոչ միայն գրված, այլև կատարված ու գլխավորված,


Ո՜վ առաջամարտիկդ համբերության նահատակների մեջ,


Որ իմ փրկության համար՝ հզորաբար հանդես


եկար ճակատամարտի ասպարեզում,


Որպեսզի գոռոզ մարմնիս բռնության կարծրությունը դու


Վշտի և տառապանքի վարժություններով կակղացնես:


Մեր բնության հատուկ տույժի տագնապը տաժանագին


Քո անմեղորեն չարչարված մարմնով չափեցիր դու,


Որպեսզի այն քո մեջ որպես օրինակ ունենալով՝


Գթությունդ մեր նկատմամբ առավելապես ցուցաբերես,


Օրհնյա՜լ հավիտյանս. ամեն: