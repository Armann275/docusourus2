Արդ, ամեն կողմից պարտված ու լքված,


Որպես ապիկար, հաշմված՝ մերժվեցի, կորա, քշվեցի.


Եվ մաշված իսպառ բազում մեղքերից ի մահ գլորվեցի.


Որի համար էլ պարգևներից զուրկ՝ ողորմության կողմն եմ նայում,


Եվ ամոթահար երեսով ե՛ս էլ, որ տեր եմ ամեն տեսակ մեղքերի,


Աղերսում եմ քեզ բոլոր կենդանի մեռյալների հետ,


Զի կարող ես միշտ մի հնար անել ինձ նման մեռած ու կորածներին.


Ամեն ինչի մեջ զորավոր ես դու.


Եվ մանավանդ որ կարենալուդ հետ՝ և՛ կամենալն է քեզ ախորժելի: