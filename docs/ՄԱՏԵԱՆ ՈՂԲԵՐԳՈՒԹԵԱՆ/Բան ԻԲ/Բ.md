Խոսուն մի ձի եմ ես, կարծրերախ, սանձակոտոր և ապերասան,


Հովանակ անհամբույր, վայրենի և անկրթական,


Երինջ խրտչող, անուղղա և անվարժական80Ակնարկում է տապանակի սայլը քաշող երինջներին, որոնք իրենց հորթերից զատված լինելու համար թեև դժկամում էին, սակայն և այնպես իրենց ճամփից չէին խոտորում. մինչդեռ ինքը իր հոգևոր պարտականության լծի տակ մնում է անուղղա և անընտել:, Մարդ մոլեգին, տարագրված և կորստական,


Մանուկ մեղավոր, անխրատ և թափառական,


Տնտես մահապարտ, տարտամ և անգործնական,


Բանական անասնաբարո, գազանացյալ և


անմաքրական, Ձիթենի լքված, անպտուղ և կործանական,


Մարմին՝ հոգիս տրտմեցնող, դատող ու տանջողական,


Խոցված եմ անբուժելի, անխնամ և անկանգնական,


Վատնված և անգտնելի ոսկի շարոց եմ կայսերական,


Ծառա եմ սխալական, փախստական և թշվառական: