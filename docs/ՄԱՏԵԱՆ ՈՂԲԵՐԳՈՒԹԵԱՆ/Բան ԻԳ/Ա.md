Տե՜ր, Աստված ամենայնի և զորավոր ամեն բանում,


Տե՜ղ անպարագիր և անվայրափակ,


Բոլո՜ր իսկությամբդ ամենքին մոտիկ,


Ամենուր ես դու, և չկա ոչ մի սահման առանց քեզ:


Չես երևում երբեք, բայց առանց լույսիդ չի տեսնվում ոչինչ,


Ո՜վ ահավոր փառք և անհաս անուն, Մեծության կոչում, ձայն անբավելի,


Իսկություն անքնին, անմատչելի հեռավոր և


անընդմիջելի մերձավոր, Տեսնող՝ հեծության և նկատիչ՝ թշվառության,


Տխրության այցելու և ամենաբույժ հնար՝ անճարության,


Հայր գթության, ծագող ողորմության և Աստվա՜ծ մխիթարության: