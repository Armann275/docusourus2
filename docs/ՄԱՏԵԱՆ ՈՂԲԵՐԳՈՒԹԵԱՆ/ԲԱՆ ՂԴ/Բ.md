Եվ դրոշմից խաչի քո նշանի,


Որ աստվածային արյամբդ ներկելով դու նորոգեցիր,


Եվ մկրտելով մեզ որդեգրեցիր,


Եվ նկարեցիր ու հորինեցիր պատկերիդ փառքով,–


Պարգևներով այդ աստվածային թող ամոթահար լինի սատանան,


Մեքենայությունները քանդվեն թող ու որոգայթները վերացվեն,


Մարտնչողները պարտվեն թող որ, և թող չլինեն զենքեր սայրասուր,


Մշուշը ցնդի, մութը փարատվի, մառախուղն անցնի:


Բազուկդ հովանի լինի թող և աջդ կնքի.


Քանզի գթած ես դու և ողորմած,


Եվ քո անունով են կոչվում ծառաներդ392Իմա՝ քրիստոնյա


Եվ քեզ՝ Հոր ու Սուրբ Հոգուդ հետ հավե՜րժ փառք, իշխանություն: