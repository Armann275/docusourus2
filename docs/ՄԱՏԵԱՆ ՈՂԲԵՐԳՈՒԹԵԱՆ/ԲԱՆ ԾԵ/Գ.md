Եվ արդ, ինչպես որ մի հեթանոս իմաստասերի154Ըստ Եղիշեի՝ «Որպես և ասաց ոմն ի հնույն. «Մահ ոչ իմացյալ՝ մահ է, մահ իմացյալ՝ անմահություն է» Պլատոնը հավանաբար կամ Կյուրիոն: չիմացված մահը չարիք համարել թվաց իսկ որ ճիշտ,


Ես էլ իմ խոսքով հաստատում եմ այդ.


Քանզի անզգա անասունների պես մեռնում ենք ու չենք զարհուրում,


Կորչում ենք՝ ու չենք սարսափում,


Թաղվում ենք՝ ու չենք խոնարհում,


Տարագրվում ենք՝ ու չենք տագնապում,


Եղծվում ենք՝ ու չենք զղջում,


Մաշվում ենք՝ ու չենք հասկանում,


Պակասում ենք՝ ու չենք վերալրվում,


Քայլում ենք՝ ու չենք զգուշանում,


Գերվում ենք՝ ու չենք զգում:


Իսկ Հոբ երանելին հանգիստ է անվանում վախճանը մարդու,


Նույնը սուրբի հետ և ե՛ս կասեի,


Եթե մահացու գործերի բեռը ես չունենայի վրաս ծանրացած:


Մանավանդ որ որոգայթը գաղտնի է, և այն լարողն աներևույթ,


Եվ ժամանակի տարրը ոչնչից,


Անցյալը անհայտ, և ապառնին կասկածելի,


Ես անհամբեր, և բնությունս թերահավատ,


տքերս անհաստատ, և միտքս ցնդած,


Կրքերս բռնավոր, և բարքս անժուժկալ,


Մարմինս մեղսամակարդ, և ցանկություններս


երկրասեր, Դիմադրությունը տնկակից է ինձ և խառնվածքս


ներհակական, Բնակարանս է կավեղեն, և անձրևներն ուժգնակի,


Կարիքներս անթվելի, և պատահարներն ամենագրավ,


Միտքս չարախնամ, և տենչերս չարակամ,


Կյանքս է միօրյա, և զվարճությունները վաղանց,


Խաբկանքներն են հիմարական, և խաղալիքները տղայական,


Աշխատություններն ընդունայն, և վայելքներն


երազական, Ամբարները ոչնչությամբ են լի, և պահեստները


քամով, Ստվերի եմ նման, և կերպարանքս է ծիծաղելի,


Զի, ըստ Պողոսի, երբ պատվիրանը վրա հասավ,


Ինձ անպատրաստ գտնելով իրեն, Կ


ենդանացան մեղքերն արդարության երևումով,


Եվ ես մահացա կյանքի համար ու կորստյան համար կենդանացա: