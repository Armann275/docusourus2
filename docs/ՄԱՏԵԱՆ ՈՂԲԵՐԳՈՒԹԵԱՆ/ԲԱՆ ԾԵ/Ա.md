Հոգուս թևերով շրջեցի մարդկանց անթիվ անհամար սերունդների մեջ


Եվ ինքս իմ մեջ կշռադատելով՝ չգտա ոչ ոք ինձ չափ մեղավոր.


Եվ դրա համար Դավթյան սաղմոսի խոսքերով սաստիկ,


Որ նմանում է դառն կշտամբող գավազանավոր կառավարչի,


Պախարակում եմ ինքս ինձ ահա.–


«Ո՞վ կհավասարվի ինձ չարության և անօրենության մեջ»:


Վկայում եմ և ես, կրկին անգամ հաստատելով,


Թե այս խոսքերն իսկապես ինձ են վերաբերում.


Ուստի գտնում եմ ես իրավացի համարել միայն


մեղավոր ինքս ինձ, Քան թե իմ խոսքերով շատերի դատապարտել:


Այսպիսով, իմ դեմ մեղանչողներին ներելուս համար՝


Գուցե դու էլ ինձ շնորհես ներում: