Դո՛ւ ես, Տեր, որ մաքրում ես մեզ,


Ինչպես առաջուց ցույց տվեցիր դու Մովսեսի վրա՝ քո ընտրյալի:


Դու վերակացու եղար Հակոբի տոհմին,


Նրա մեղքերի և անօրենությունների մեջ,


Երբ Եգիպտոսում՝ հեթանոսական խավարում


նրանք խարխափում էին:


Դո՛ւ ես լուսավորում մեղավորներին իրենց ընթացքի մեջ, ըստ երգող Դավթի:


Դո՛ւ ես, որ սրտի քարեղեն կարծրությունը փոխարկում ես մարմնի կակղության,


Որպեսզի կարող լինի քո խոսքն իր մեջ ընդունելու:


Դո՛ւ ես, որ կարող ես ընձեռել ա՛յլ սիրտ և մեկ ճանապարհ՝


Երկնչել քեզնից կյանքի բովանդակ տևողության մեջ:


Դո՛ւ ես, որ խստամիտների մեջ դնում ես քո երկյուղը միշտ,


Որպեսզի հավատքով ուշք դարձնեն քեզ, մարգարեների խոսքի համաձայն: