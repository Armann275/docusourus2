Բայց դու, միայն Տեր Աստված մարդասեր, անոխակալ և երկայնամիտ,


Ինքնադատական կսկծեցուցիչ նախատինքներն այս, վերջին օրն ահեղ՝


Մեղապարտիս դատապարտության փոխարենը համարիր,


Քանի որ դրանք ինքս իմ բերանով ինձ վերագրեցի,


Թող որ չլսեմ այդ բոլորն այլևս քեզանից, գթա՜ծ,


Արդ, վերցրու իմ վրայից դատապարտությանս պահակին,


Զի ես քեզ հետ եմ կապված հոգուս տենչանքներով:


Հանի՛ր խայտառակությանս նախատինքներն ամոթալի.


Քո կարող աջով ծածկի՛ր մերկ մարմնիս տգեղությունը.


Հանգիստ պարգևիր մեղքերի բեռով սաստիկ հոգնածիս,


Բարի մի ճամփա սահմանիր դու ինձ՝ դեպի քեզ գալու.


Հիշիր անմոռաց՝ ինձ ողորմելու, տալով հետ մահու կյանք ամեն կերպով:


Օրհնյալ ես դու երկնքում և գովյալ՝ երկրի վրա.


Եվ բարեբանված միշտ ամեն ինչում, հավիտյանս. ամեն: