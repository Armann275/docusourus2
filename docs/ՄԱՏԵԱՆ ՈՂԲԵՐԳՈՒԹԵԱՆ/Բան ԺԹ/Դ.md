Եվ արդ, ո՛չ աստվածային քո գանձերից՝ չարիք,


Ո՛չ քո լույսի շողերից՝ խավար, Եվ ոչ էլ քեզ ապավինելուց սայթաքումներ


առաջ կգան, Այլ ես ինքս՝ կորստյան որդիս գտա այս բոլորը:


Բազում անօրեն մեղքերս են, որոնք նյութեցին այսքան բարկություն:


Մոլորեցուցիչ իշխանի կամքին հնազանդելով՝ նրան թողի ես քո տեղն իսկական,


Ըստ Գրքի հանդիմանության67Ժողով. Ժ. 4:


Եվ քանզի հայտնի դարձավ մարմնիս անդամների գաղտնիքն ու խայտառակությունը,


Եվ երեսիս ընկավ անվայելուչ ստվերն ամոթանքիս, ըստ մարգարեի առակի68Նավ. Գ. 5-6,


Ինձ բոլորովին տգեղացնելով՝ մերկ, խայտառակված պոռնիկի նման,–


Ծագիր իմ մեջ լույսը քավության, երկնավո՛ր արքա,


Որպեսզի թոթափելով մեղքերիս փոշին,


Ավետյաց ձայնը լսած, Բաբելոնից ետ դարձողների պես69Եսայի ԾԲ. 2,


Հողից վեր կենալով՝ վերստին նստեմ,


Եվ անսասան՝ հույսիդ ամրությանը հիմնվելով,


Ինչպես Եսային է ասել,


Նախնի մաքրությամբ հագնեմ քո բազկի զորությունը կարող,


Քո քաղցր փառքի մեծության համար և աստվածությանդ ամենապարգև,


Օրհնյա՜լ հավիտյանս. ամեն: