Ուստի հողեղեն մեղավորիս էլ մարդասիրաբար ողորմիր, Հիսո՛ւս,


Աղաչանքներովն իմ հրեշտակի, դարձնելով ինձ, Տե՛ր,


Դեպի քո բարի, լուսավոր ճամփան,


Որպեսզի հոգուս ավանդը, որի պաշտպանությունը նրա տեսչությանը վստահացար,


Որը նա քեզնից ընդունեց այստեղ, այս աշխարհում դեռ,


Ինձնով բերկրալից և ուրախ սրտով, քեզնից օրհնված,


Անմեղադրելի, խնդալից դեմքով ու կենսազվարթ՝


Քեզ՝ անհաս փառքով բարձր արքայիդ,


Հավերժ կենդանի հրեշտակներիդ ամենաուրախ


խրախճանքներում Ընծայաբերի, գովյա՜լ ողորմած:


Քեզ՝ անքննելուդ, Հոր և Հոգու հետ անհաս և անճառ


Վայելում են փառք, պատիվ, երկրպագություն հավիտյանս. ամեն: