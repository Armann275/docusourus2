Աստվածածնի մաղթանքների հետ ընդունիր, ո՜վ բարեգութ,


Ե՛վ աղերսագին խնդրանքներն, ահա՛, անմահ, լուսակերպ հրեշտակների,


Որոնք ինձ համար մաքուր բերանով գոչում են անլուռ


Հանապազօրյա բարեխոսությամբ:


Բարի են նրանք բարերարիցդ միշտ բարեգործված,


Եվ ամենիշխան Էիդ հրամանով ստեղծված՝ հավետ անընդել չարին:


Նրանք բարձրյալիդ զորքերն են հզոր՝ խոսքիդ միշտ պատրաստ.


Սուրբ են ու մաքուր, անարատ, օրհնյալ,


Վայելուչ, հաղթող և անպարտելի, Ե


վ արագաշարժ՝ մտքի տեսության ընթացքի նման: