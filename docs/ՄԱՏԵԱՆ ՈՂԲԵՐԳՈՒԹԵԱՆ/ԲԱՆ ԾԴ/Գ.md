Ինչպես ոմն, որ հողմակոծ ծովի ծփանքների մեջ


Սաստկապես ծեծկված, լլկված ուժգին ու խիստ


տագնապով Կտարվի՝ ընկած հեղեղագնաց հախուռն հոսանքում,


Որ ձեռքի մատներն այս կողմ ու այն կողմ տարուբերելով,


Զերթ գարնանազայր գետերի հուժկու հորձանքից քշված,


Ակամա վազքով և թավալգլոր խղճալիորեն,


Ու խառնախռիվ, պղտոր, գարշահոտ, տղմախառն, մամռոտ ջրեր կուլ տալով,


Շնչասպառ իսպառ կքշվի մահաբեր սաստիկ ցավերով


Ու կխեղդվի ուղխերում սուզված,-

Այդպես եմ և ես՝ եղկելիս, ահա, Խոսում են՝ ու չեմ իմանում,


Գոչում են՝ ու ոչինչ չեմ լսում, Ձայն են տալիս՝ ու չեմ արթնանում,


Կանչում են՝ ու տեղիցս չեմ շարժվում,


Փող են հնչեցնում՝ և չեմ գումարվում,


Վիրավորվում եմ՝ ու չեմ զգում,


Ու գարշատեսիլ կուռքերի նման թափուր եմ իսպառ բարի մտքերի ներգործությունից:


Բերված օրինակն, արդարև, պատկերն է իմ իսկական,


Բայց ավելի քան ատելի, վատթար և մեղադրելի


Եվ Քրիստոսի կողմից արժանի դատապարտվելու: