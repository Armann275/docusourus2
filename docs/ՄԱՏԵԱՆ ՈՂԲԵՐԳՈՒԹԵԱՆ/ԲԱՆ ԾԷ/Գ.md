Արդ քո մեծությունը տե՛ս, բարձրյալ, և նայելով իմ փոքրության վրա,


Ընդունի՛ր սակավ խոստովանությունն անթիվ մեղքերիս,


Ո՜վ դու, որ տեսնում ես բոլորը:


Եվ ինչպես որ հաշվի չառար


Վեմի գլորվելը156Ակնարկություն՝ Պետրոսի ուրացությանը:,


Անտեսի՛ր նույնպես սասանվելը դու փոքրիկ ավազիս.


Ինչպես որ իսկույն վերացրիր Դավթի պատժապարտությունը, երբ ասաց՝ մեղա,


Նույնն արա՛ և ինձ, ո՛վ երկայնամիտ, լսելով ձայնն իմ հեծեծանքների.


Դու, որ բոլորին անաչառությամբ և առատորեն


Տալիս ես, որպես հաղթող բարի, բազմիմաստ


Եվ չես նախատում հետին ստրուկիս, որպես ողորմած և ամենաստեղծ,


Ստացի՛ր կրկին և մի՛ կորցնի ինձ՝ քո արյունով բուժվածիս, գթա՜ծ.


Զի դու կարող ես քավել ու փրկել,


Եվ քեզ վայել է փա՜ռք ամեն ինչում հավիտյանս. ամեն: