Ուստի և ես եմ աղոթում ահա մեծ վստահությամբ,


Նրա հետ մեկտեղ գոչյունս ողբի քեզ ընծայելով.


Զի եթե ըստ մեր գործերի դատես ու կորցնես մեզ՝


Չի պակասի քո փառքը, քանի որ իրավունք ունես դու,


Իսկ եթե գտնես մեզ՝ կբարձրանաս այնքան, որքան վայել է քո մեծությանը:


Զի դու հավիտյան օրհնաբանելի ես


Ողորմածությամբ, քան թե սաստկությամբ նախահրաման:


Դարձի՛ր, Տե՜ր, դարձի՛ր քո խնամարկու գթության քաղցրությամբ


Եվ սիրույդ ձրի և ամենառատ պարգևներով սփոփիր մեզ,


Որ համանման անբժշկելի տագնապի տապով տոչորված՝ տրտում-տխուր ենք հավետ:


Փրկարար ձեռքդ դնելով կրկին՝ նորոգի՛ր դու մեզ,


Քավելով և պաշտպանելով մեզ մեղսակործան խորտակումներից:


Եվ քեզ՝ սկզբիդ միակ և անսկզբիդ, Եվ սկիզբների սկզբնավորողիդ՝


Սուրբ Երրորդությանդ և մի աստվածությանդ Փառք և իշխանություն հավիտյանս հավիտենից. ամեն: