Արդ, ի հուշ բերելով բարեմասնություններդ անճառելի,


Ողջունի՜ր գթությամբ և քո երանությանն արժանացրու դարձյալ


Դարերից ի վեր մեղադրանքների քարաձգությամբ խոշտանգվածին,


Որ առատահոս արտասուքների վտակներով


Իր խրախճանքների ապարանքի հատակը հեղեղեց սաստկակսկիծ ապաշավությամբ Եվ ողորմելի հոգու հեծությամբ հոր հուզումներին գերազանցեց:


Արցունքներն այդ քո դու երկայնամիտ ներողությամբ


Միացրո՛ւ ու խառնիր, գթա՜ծ, Միածնիդ արցունքներին,


Որ մեր մարմինն առնելով կրեց բովանդակ մեր վշտերն իր մեջ:


Անվավեր կերպով նրանը կարծված սաղմոսի բարեբանությունը ի փառս էակից Որդուդ վճռելով,


Նրանով նրա՛ն ևս փրկիր քաղցրությամբ աղքատների հետ,


Պուետիկոս մի բարեշնորհ139Գրիգոր Նյուսացի (330-400),


Լիովին վարձք էր համարում իրեն Սողոմոնի հետ միաբան ձայնակցությամբ՝


Նրա համար իսկ աղերսել առ քեզ,


Որը և լրիվ՝ հավելվածաբար հիշատակված է հաջորդ տողերով:


Քանզի նրա հորինած օստացու բազմահրաշ, մարգարեաճառ պատմագրությունը,


Որ աստվածությանն է արդարացնում, Հաստատում է, թե Սողոմոնն արժանացավ ողորմության:


Ապա ուրեմն նրա համար աղոթելն ավելի անպարսավելի է, քան չարախոսելը: