Հարյուրերկուերորդ սաղմոսն օրհնաբան և հրաշագեղ սփոփում է սիրտն իմ վհատյալի.


Եվ ավետում է ինձ կյանքի մեծ հույս, որպես հավաստիք անձիս փրկության.


Հաղթահարում է դևերին բոլոր և բանսարկուին մատնում վարանքի,


Ինչպես տերունի խաչի նշանը պանծալի, բարեբախտ և հրաշափառ,


Անխոնարհելի բարձրությամբ լուսո և անպարտելի զորությամբ վերնույն


Ախոյան է նա կանգնել անհողդողդ անշարժելի հավերժ-հավիտյան


Ընդդեմ բռնության անբարեբարո Բելիարի:


Նա ունի իր մեջ գիտուն, հետամուտ մտքերի համար հոգեշահ գանձեր,


Որոնք բերում են մահվան՝ պարտություն, մեղքերին՝ լուծում,


Կրկնակի հույսեր՝ ա՛յս և անվախճան կյանքերի


համար, Եվ արդարներին՝ անեղծանելի նորոգման խոստում,


Բարեհրավեր և կենդանատու կանոններ՝ գրված Աստուծո Հոգով:


Եվ ոչ միայն այդ, այլ բոլոր երգերն էլ սաղմոսների՝


Մի-մի կտակ են մարդկության համար կենդանագրված,


Որոնք, արդարև, մաքուր սրտերին են տեսանելի: