Արդ, նույն ցավագին հեծեծանքներով վշտահար սրտիս


Եվ բոլորովին տագնապած հոգուս տառապանքներով,


Այս անգամ դարձյա՛լ միևնույն ոճով դիմելով ես քեզ,


Ամենապարգև քո բարերարի գո՜ւթն եմ խնդրելու:


Պաղատում եմ իբրև մեռյալ՝ կենդանի անմահ Աստծուդ,


Փառքիդ հանդեպ իմ անարգությունը խոստովանելով,


Ինչպես և քո բարությունն իմ չարության դիմաց.


Որոնցով հաղթվեցի ինքս, քան թե բուժվեցի,


Ամաչեցի, քան թե համարձակվեցի,


Ուխտակորույսս ես և ավանդամոռաց: