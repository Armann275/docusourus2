Այս պայծառ գծագրված վստահությանն ապավինած, ահա՛,


Կանգուն եմ կործանյալս դարձյալ, և թշվառացյալս՝ հաղթող,


Մոլորյալս կգամ կենարար դարձի,


Ամենաթշվառ չարագործս՝ դեպի հույս,


Մահվան մատնվածս՝ դեպի կյանք,


Ապականությամբ վաճառվածս՝ դեպի շնորհ,


Դժոխային գործերով տարվածս՝ դեպի լույս,


Երկրասեր անասնակենցաղս՝ դեպի երկինք,


Կրկնակի մոլորյալս՝ դեպի փրկություն,


Մեղքերով կապկապյալս՝ դեպի հանգստյան


խոստում, Անբժշկելի վերքերով վարանածս՝ դեպի դեղն


անմահական, Ստամբակյալս վայրագաբար՝ դեպի սանձ զսպողական,


Հեռացյալս վարատական՝ դեպի կոչում,


Դժնդակ կամակորս՝ դեպի հեզություն,


Ընդդիմախոս հայհոյողս՝ դեպի ներումն,


Եվ այս բոլորը շնորհիվ Հիսուս Քրիստոսի


Եվ նրա Հոր հզոր և ահավոր Եվ ճշմարտության Հոգու անունով ու բարի


կամքով, Որոնց օրհնաբանված իսկությանը և մի աստվածությանը


Ե՛վ զորություն, և՛ արքայություն, և՛ մեծություն, և՛ փառք Հավիտյանս. ամեն: