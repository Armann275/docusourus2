Իսկ այն մասին, թե մեղանչումից վերջն էլ մնում


էշնորհն անկապտելի՝ Կան հզորագույն վկաներ.


Նախ Ենովքն ու Ահարոնն, ապա


Նրանցից հետո Դավիթը և Պետրոսը դարձյալ,


Որոնց հետ նաև Եղիազարը կրտսեր,


Որ ողորմություն գտնելով մեծն Աստուծո կողմից՝


Վկա հանդիսացավ մեծագույններին:


Ավելորդ է առ այն հիշել, և՛ առակը անառակ որդու:


Թողնում եմ պոռնիկին33Մատթ. ԻԶ. 6, որ Տիրոջից գովվեց,


Եվ մաքսավորին34Ղուկ. ԺԸ. 14, որ բարեգործից հիշատակվեց,


Նաև երջանիկ այն ավազակին35Ղուկ. ԻԳ. 43,


Որը վերջին շնչում պսակվեց շնորհիվ իր հավատքի.


Եվ նույնիսկ նրանք, ովքեր մասնակից եղան Արարչի սպանմանը,


Որ հանցանքների ամենեն անքավելին է: Դրանից էր ինքը՝ Պողոսն ընտրյալ,


Որ առաջինն էր անօրենների մեջ մի ժամանակ: Սրանցից ոմանք, որոնք օրենքի ճանաչողությամբ հանդերձ գլորվեցին,


Քան օրենքից առաջ ապրողների առավելությունը,


Կանգնեցին կրկին նախկին կյանքն իրենց հազարապատիկ գերազանցությամբ:


Իսկ նա, որ նախքան օրինակի տրվելը՝ ավանդությունն էր պահել հայրենի


Եվ ավելի մոտ է եղել հավատքի սկզբնահոր36Աբրահամի պատվիրանին,


Եվ նախամարդու մեղապարտությունն իրենը համարելով՝


Տուժել էր այն իր տաժանագին տառապանքներով,–


Քավություն գտավ ոչ թե հողի տակ թաղվելով,


Այլ հզորապես հաղթահարած բռնությունը մահվան՝


Իր չարչարելի մարմնով դեպի երկինք փոխադրվելով,


Հանդիսանալով բանականների կյանքի կարապետ37Ենովք:


Իսկ ոմանք դեռ խակ՝ տհաս հասակից չարությամբ տարված,


Երբ տարիքն իրենց առան կատարյալ,


Ոչ թե թափվեցին բարձրությունից վար,


Այլ աշխարհային կյանքի դժնդակ թշվառությունից՝


Բարձրացան դեպի կամարն երկնքի:


Եվ եթե կանխապես կարելի եղավ չարերին դարձի բերել վերստին


Եվ մեր հողանյութ գոյացությունը փոխել ոսկեղենի,


Պատկերն արքունի՝ կերպարանքին մեր ի պատիվ՝


Նկարված խորքը մեր հոգու քանդակումով արքայական,


Մեր բնությունն անկորուստ և անփոփոխ Եվ դավադրության դեմ անպարտելի,–


Ապա, առավել հուսալի է այժմ անողոք և անծածկույթ


Շնորհաց հայտնությունը, ուխտված մեր Տեր Քրիստոսով,


Ինքը լինելով հաշտարար միջնորդ


Եվ երկնային անմահ, կենդանի ու մշտնջենավոր բարեխոս,


Որով հաստատուն կմնա մեր մեջ Տիրոջ խոսքը միշտ, ըստ մարգարեի.–


«Ուխտ խաղաղության և կնիք հաստատության»38Եսայի ԾԴ. 10:


Ուրեմն և ես այս ճշմարտագույն Կանոնի, անփոփոխ վճռի


Եվ արարչավանդ պայմանի համաձայն, ահա՛, Հավատավորի իմ շրթունքներով համբուրում


եմ ճշմարտությունն այս խոսքի Եվ հույս ունեմ՝ փառքի շնորհին արժանանալու.


Քանզի, արդարև, երբ Աստված ինքն է մեզ արդարացնում,


Ոչ ոք չի կարող մեզ դատապարտել, ըստ հաստատ խոսքի առաքելական: