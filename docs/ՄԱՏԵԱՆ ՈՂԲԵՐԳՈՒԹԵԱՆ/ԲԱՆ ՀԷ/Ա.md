Օրհնյալ և լուսանորոգ օր է256Զաք. ԺԴ. 7 մեծ պասեքի ուրբաթը սարսափելի,


Երբ եղան երկու արդարակշիռ ընտրությունները սասանած բոլոր արարածների՝


Վերածելու նրանց անփոփոխելի ու երկնակենցաղ մի այլ էության,


Բարձրացածներին խոնարհեցնելով ու վեր հանելով ընկածներին:


Եվ բարեպատեհ ժամն եկավ հասավ,


Գրելու ինձ այս նվագն ողբաձայն՝ զվարճախառն երկյուղով.


Չարչարանքներիդ մասին եմ ուզում խոսել այժմ ես,


Որոնք կրեցիր դու իմ փոխարեն, Աստվա՜ծ բոլորի: