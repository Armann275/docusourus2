Ո՜վ դու քաղցրություն և երկայնամիտ բարերարություն,


Գթառատ ողորմածություն և Տե՜ր բոլորի,


Որ ինձ՝ ապերախտ և անօրեն ծառայիս համար


Այդ ամենը կամավորապես և սիրահոժար հաճությամբ


Հանձն առար այն մարմնովդ, որ միացրիր քեզ՝ քո աստվածային էությանը,


Եվ մինչև քնարանը շիրմի՝ անպակաս լրությամբ,


Ամբողջական նույնությամբ մնալով Աստված անքնին՝


Կրեցիր դու նույն նախատինքները՝ անճառելի համբերությամբ,


Եվ ապա դարձյալ հարություն առար՝


Ինքնիշխան բարձրությամբ ու պսակված լույսով,


Աննվազ մարմնով և անթերի աստվածությամբ,


Օրհնյա՜լ ես փառքով, գովված գթությամբ


Եվ բարեբանված միշտ ողորմությամբ


Հավիտյանս հավիտենից. ամեն: