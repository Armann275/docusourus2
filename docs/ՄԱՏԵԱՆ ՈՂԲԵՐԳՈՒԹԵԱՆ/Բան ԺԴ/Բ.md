Չի խոսված երբեք, թե քեզ աղաչեց ավազակներից խողխողվածը39Երիքովի ճանապարհին ընկած վիրավորը. – Ղուկ. Ժ. 30,


Քանզի կարկամած էր.


Ոչ էլ պաղատանքի ձայն արձակեց քո ետևից, Քանզի անկռինչ էր.


Կամ մատների շարժումով աղետն ու վտանգը հայտնեց տեսողիդ,


Քանզի խորտակված էր.


Ոչ էլ ողբագին արցունքներով լի աչքերը տնկեց բարերարիդ,


Քանզի վնասապարտ էր.


Եվ կամ միջնորդի բարեխոսությամբ ողորմածիդ կամքը սիրաշահեց,


Քանզի լքված էր.


Ոչ էլ ջախջախված մարմնի արյունով ներկված հագուստները ցույց տալով քեզ՝


Գթածիդ սիրտը ճմլեց, քանզի հուսահատ էր. Ոչ էլ հաստատուն ծնկներով՝ իբրև ոտքի


գարշապարով՝ չընթացավ, Քանզի անկանգնելի էր.


Զի կիսամեռ ասել կենդանուն՝ հեռու չէ այնքան մեռելությունից:


Մանավանդ որ խոսքով քո խրատվելուց,


Ողորմությամբդ բարերարվելուց Եվ քո փառքով լուսավորվելուց հետո էլ դեռ,


Ոչ միայն չդադարեց քեզ հակառակ ընթացք բռնելուց,


Այլև չենթարկվելով, գլուխ բարձրացրած՝ իր թշնամյաց կողմն անցավ


Եվ նրանց հետ մեկտեղ դաշն կնքած՝ միաբանեց քեզ ատողների հետ40Զուգորդաբար՝ Երիքովի վիրավորից անցնում է Բեթհեզդայի անդամալույծին, որը քրիստոնեական հին ավանդության համաձայն՝ հետո եղավ Կայիափայի այն սպասավորը, որը վերջին գիշերը քահանայական ապարանքում ապտակեց Քրիստոսին::