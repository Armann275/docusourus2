Իսկ դու, բազմապարգև բարերար, անոխակալ և ամենափրկիչ,


Ոչ միայն չհիշեցիր մեղքերն այդ չարագործի,


Այլև ոչ իսկ խոսքով հանդիմանեցիր.


Չոտնահարեցիր ընկածին, այլ կարեկցաբար մոտենալով նրան,


Ծայրագույն խնամք ցուցաբերեցիր:


Քահանայապես, ըստ ահարոնյան տկար օրենքի,–


Որ զորավոր է մահ գործելու մեջ41Բ. Կորնթ. Գ. 7, 9,


Դատապարտիչ անեծքներով և բռնալիր քարաձգությամբ,–


Դու չփութացիր վիրավորվածին խորտակելու.


Եվ ոչ էլ, ինչպես ղևտական առաջնորդն այն


թերապաշտոն, Որը երկուսի միջև իբրև բաժանող անջրպետ՝


Հնի լրումն էր և սկիզբը նորի,


Եվ որ հոգեզուրկ ապաշխարության հրավիրակ հանդիսացավ,–


Վիրավորյալի տագնապը տեսար.


Որ չլինի թե արմատակտուր տապարի օրինակով


Քո մեջ չարատանջ մահվան պաշտոնը նկատելով42Այսինքն՝ չուզեցիր նմանվել նույնիսկ ծառի արմատին մոտեցված այն կացնին, որով Հովհաննեսը պատկերացրել էր մոտակա գալուստդ, Մատթ. Գ. 10


Սատակի գալիք փորձություններին դեռևս չենթարկված.


Այլ պահպանանուն ասորեստանցի հեթանոսներին43Սամարացոց, ըստ որում՝ Սամարիա, որ պահապան է նշանակում:,


Որոնք ստացան իրենց օրենքը հրեաներից


Ու պահեցին միշտ, մինչդեռ նրանք մոռացան,-

Կցորդվելով՝ մեր բնությամբ խառնված մարմնիդ վերարկուով,


Օտար ազգերին էլ ազատության ավետիս համբավեցիր


Եվ աստվածային քո ներգործությամբ անապական՝ ձեռք երկարելով՝


Մահացու կերպով մեղանչած մարդուն կանգնեցրիր դարձյալ իր սերունդներով:


Տխրաբեկ սիրտն ուրախացրիր և վհատյալին


հուսադրեցիր, Եվ թշվառին զվարթացրիր դարձյալ.


Ավազանի կենարար օծմամբ և բաժակով լույսի՝ լցրիր.


Նորոգեցիր հացով քո երկնային՝ արարչական մարմնով.


Երջանիկների և ընտիրների վերակացությամբ Խնամարկեցիր ու փայփայեցիր ու դարմանեցիր, Եվ հանդարտընթաց գրաստի խնամքին հանձնելով նրան՝


Անփորձ պահեցիր, մինչև հանեցիր հարկը լուսեղեն:


Առաջին և երկրորդ կենդանատու կտակարանների միջնորդությամբ դարման  տարար44Գրաբարում՝ դու մարդասիրաբար:


Եվ, ինչպես երբեմն Մովսեսին45Բ. Օրին. ԼԲ. 11 թևատարած արծվի պես ընդունեցիր


Եվ բարի երկրի խաղաղ հանգստին առաջնորդեցիր,


Հրամայելով վարդապետներին՝ խոսքի կերակրով սնել նրան: