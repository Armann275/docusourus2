Ո՜վ ամենապարգև ձեռք Հիսուս Քրիստոսի,


Դարձի՛ր դեպի ինձ, քո շնորհատու աջը կարկառելով,


Բնակվի՛ր իմ մեջ և միացիր ինձ,


Չհեռանալով սիրո քո սենյակ՝ անձուկ իմ սրտից:


Նկարագիրըդ անեղծանելի, որ նշխարն է քրիստոնեական փրկավետ կոչման պանծալի լույսի,


Հանդիսանալով միջնորդ քո տեղակ՝


Թող ինձ հետ հավետ մնա անկորուստ այս մատյանի մեջ


Ա՛յն հոգով, որ մեզ հավիտենական կյանքի կտակ էր խոստացել անճառ հորինողդ երկնից:


Եվ քեզ՝ պատճառիդ միակ, և մյուսիդ՝ միակ պատճառից,


Եվ քեզ՝ որ դարձյալ պատճառն ես մեկի,


Երրյակ անձնավորությանդ և մի աստվածությանդ


Վայելում է փառք վեհ երկնավորներից և սրբերի դասերից,


Հավիտյանս հավիտենից. ամեն: