Շնորհիր և ինձ, ինչպես որ պոռնիկին ընդունելիս


Վճռեցիր խոսքիդ դատակնիքով հինգ հարյուր դենար պարտքը շնորհել55Ղուկ. Է. 41,


Աստվա՜ծ բարությանց և Տե՜ր երանությանց:


Որքան շատ բաշխես, այնքան ավելի՛ կփառավորվես.


Որքան որ շատ տաս, այնքան կսիրվես.


Եվ ավելին ողորմելով՝ դո՛ւ էլ կրկնակի կբարգավաճես.


Այսքան բարիքներիդ համար իրավամբ գովվում ես դու,


Ամեն բանի տեր լինելով հանդերձ՝ մեզ հավասար ես ցույց տալիս դու քեզ.


Եվ դու, որ ունես ամեն ինչ առատ՝ մեր ունեցածին արժեք ես տալիս.


Քո պարգևների փոխարեն անճառ՝ մերն իբրև վճար ես ընդունում դու.


Երկրայինի տեղ անվախճանի տալն ես արժանի գտնում.


Մեծ համարելով մերը՝ վեհորեն գոհանում ես դու.


Չե՜ս մեծամտի, երբ քո տվածի փոխարեն դույզն-ինչ փառավորվես56Հմմտ. Ղուկ. Է. 47:


Նո՜ւյն գթությունդ ցույց տուր նաև ինձ՝ հույժ մեղապարտիս,


Որ երբ թվարկեմ քո պարգևների երախտիքը ես՝


Նույն չափով սիրելդ էլ չմոռանամ:


Ամեն բանի մեջ քեզ փա՜ռք հավիտյան. ամեն: