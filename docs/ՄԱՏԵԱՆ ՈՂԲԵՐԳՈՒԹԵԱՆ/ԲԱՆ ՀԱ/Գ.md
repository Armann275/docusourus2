Եվ արդ, ո՞ւր փնտրեմ փրկությունս ես,


Երբ որ հավատքի սկզբնահայրը հուսահատության վայրում


Իմ անգթության չարիքներն է հիշեցնում ինձ198Ղուկ. ԺԶ. 25.


Մարգարեների մեծը199Մովսեսը խոսքի քարերով է ինձ


կոշկոճում, Արին բարեփառ՝ նիզակի սայրով է սատակեցնում ինձ200Եղիազարի Փենեհես որդին, որ սպանեց պոռնիկներին (Թվոց. ԻԷ).


Ճշմարտի պատկերն է201Հեսուն, որը ոչ միայն անունով, այլև հոգով նմանվում է Հիսուսին: Աքարը Քարմի որդին էր, որին իր ընտանիքով բնաջնջեց Հեսուն, Երիքովի ավարից գողանալու համար (Հեսու Է.) բնաջնջում ինձ Աքարի հետ,


Վեհն աստվածարյալ հարագողների վրեժին է մատնում ինձ202Դավիթը (Բ. Թագ. ԻԱ. 8-9),


Մարգարեածին տեսանողը203Սամուելը, որ տապանակի առջև սպանեց ամաղեկացոց Ագագ թագավորին (Ա. Թագ. ԺԷ. 35) ամաղեկացու հետ Տիրոջ առջև է սպանում ինձ,


Աստուծո նախանձավորը՝ երկնատեղաց բոցով է սպառում204Եղիա մարգարեն (Դ. Թագ. Ա. 10).


Հնի լրումն ու նորի սկիզբը205Հովհաննես Մկրտիչը դատաստանի հեծանոցով է երանում,


Առաքյալների պետը Սափիրայի հետ է կենազրավում206Պետրոսը (Գործք առ. Ե. 5, 10),


Զարմանալին քննող՝ հոգով՝ կյանքի քարոզին մահվան բուրմունք է խառնում ինձ համար207Ակնարկություն՝ «Հոտ ի մահուանէ ի կեանս» խոսքի (Բ. Կորնթ. Բ. 16):
Իսկ զարմանալին՝ Պողոսը, որովհետև անունն այդ է նշանակում::


Արդ, անաչառ են իմ նկատմամբ նաև կաճառներն երջանիկների,


Որոնք վերնայնի ուժգին հրամանի սպառազեններն են արիակամ.


Հրեշտակների հետ նաև մարդիկ,


Տիեզերքի հետ երկրի՝ և՛ տարերքը,


Անզգաների հետ և՛ շարժունները,


Որոնցով ես միշտ դատապարտվում եմ լլկիչ տանջանքների,


Իբրև օրինակ և հիշեցուցիչ գալիք սոսկալի չարչարանքների.


Եվ իմ այս կյանքի անդորրը խաղաղ


Ինչպես հողմակոծ փոթորկումներից հավետ մրրկված՝ միշտ կալեկոծվի:


Եվ եթե մեկն իմաստությամբ քննել ուզենա


Եվ հետազոտել մանր ու մեծամեծ և բազմատեսակ, զանազանակերպ


Անթիվ-անհամար լուղակներն ամեն, որոնք


խլրտում են երամներով, Սուրում-սլանում են եռուզեռով մարմնիս ծովի մեջ,- 


Վկայի պիտի և հաստատի, թե Ճշմարիտ է այն ամենը, ինչ որ այստեղ գրեցի: