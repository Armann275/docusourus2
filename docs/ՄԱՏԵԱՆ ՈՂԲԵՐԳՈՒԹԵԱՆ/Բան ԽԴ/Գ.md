Իսկ ստեղծողի խնամակալության չափն ու եղանակը ավելի վեր է,


Քան հրեշտակների և մարդկանց մտքի կշռության սահմանն,


Ու թե բյուր անգամ կրկնվի՝ դարձյալ չափել չի լինի,


Զի բարձրյալ Տիրոջ և՛ բավարարելն է անճառելի:


Մանավանդ որ նա՝ մեկը օրհնված համագոյական Երրորդությունից՝ բազկատարած կանգնելը, որը համարում է օրինակ՝ Հիսուսի խաչելության:


Ուղարկեց մյուսին այն օրհնաբանված,


Որը և մեռավ ի հաճություն իր առաքչի կամքին:


Մյուս երրորդն ահեղ երկուսի հավանությամբ


Բարեմաղթում է մեծաջան բաղձանքով:


Իսկ միևնույն բարի իրագործումների մեջ


Նրանց համամիտ միակամության ապացույցներն են՝


Հոգին՝ կենդանու և բանը՝ բանականի,


Պայծառությունը՝ փառքի և կերպարանքն՝ էությանը:


Փույթ՝ ապրեցնելու, սթափ՝ ողորմելու,


Օգնության ձեռք կարկառելու և փրկելու՝ պատրաստ,


Առատատրությամբ՝ հորդ, շատությամբ՝ զեղուն,


Անբավությամբ՝ լի, աննվազությամբ՝ փարթամ,


Երկայնամտությամբ՝ ճոխ և անհասությամբ՝ բարձր,-


Մի Երրորդություն կատարյալ եռանձնյա,


Օրհնյալ հավիտյանս. ամեն: