Իսկ եթե գթած երկնավոր Հայրը հզոր՝ մեկն է էությունից՝


Մահապարտիս հանցանքների համար զոհաբերեց իր անքնին ծոցի ծնունդը միակ,


Չխնայելով իրեն համապատիվ սիրելի Որդուն,


Այլ կամովին նվիրեց նրան մահվան զենքերով


չարչարողներին, Ըստ Զաքարիայի մարգարեության,


Թե՝ «Պիտի զարթնի սուրը հովվի վրա, Եվ պիտի զարկվի հոտապետն ինքը,


Ու ոչխարների հոտը ցրվի»,


Ինչպես նախագրողի օրինակը նուրբ128Ակնարկում է ամաղեկացոց դեմ պատերազմի միջոցին Մովսեսի և ուխտը խորանի,


Եվ նվիրումն արյան սպանդի,


Եվ խորհուրդն աբրահամյան պատարագի,


Որոնք կանխապես նկարագրեցին փրկությունն հեգիս՝ կեցուցչիդ կամքով,-

Ուրեմն էլ ինչո՞ւ ես տխրում, ա՛նձն իմ,


Որ քո իսկ գործով և հոժարությամբ ես կործանվել դու


Եվ ո՛չ Աստուծո կամեցողությամբ.


Կամ ինչո՞ւ ես դու խռովում, սիրտս՝


Մտատանջվելով սատանայական հուսահատությամբ:


Հուսա՛ Աստծուն և խոստովանիր, Եվ նա քեզ համար կհոգա անշուշտ՝


Դավթյան սաղմոսի և մարգարեի կենսախրախույս խոսքի համաձայն: