Սրտիս ողբաձայն հառաչանքների աղաղակն, ահա՛,

Դեպ երկինքն ի վեր` քեզ եմ ընծայում, գաղտնատե՛ս Աստված.

Եվ իմ սասանյալ հոգու իղձերի պտուղն այրվող`

Անձս տոչորող թախծության հրի վրա դնելով` Կամքիս բուրվառով առաքում եմ քե՛զ:

Նայի՛ր, ո՜վ գթած, հոտոտի՛ր դու այն առավե՛լ սիրով,

Քան պատարագը բոլորանվեր, մատուցված ծխով ամենաառատ:

Ընդունիր այս պարզ ու սեղմ խոսքերիս շարադրանքը դու

Հաճությամբ հոժար և ո՛չ բարկությամբ:

Բանավոր զոհիս նվերն այս սրտանց

Մեղքերիս պարարտ ճարպի զորությամբ ողջակիզվելով,

Թող որ խոհերի իմ խորհրդակից սենյակի խորքից

Բարձրանա և քեզ հասնի անհապաղ:

Եվ աղերսախառն երբ դատի նստեմ ես քեզ հետ, հզո՛ր,

Թող որ տաղտկալի չթվա քեզ այդ,

Ինչպես ամբարիշտ Հակոբի ձեռքերի կարկառումն ի վեր,

Որի դեմ բողոք է գրել Եսային0Եսայի Ա. 15

Եվ կամ ինչպես անիրավությունը Բաբելոնի՝ Սաղմոսի յոթանասուներկուերորդ առակում

ասված1Սաղմ. ՀԲ.7:

Այլ ընդունիր այն կամովին, ինչպես խունկն հաճոյական,

Որ մի ժամանակ բուրեց Սելովի խորանի մեջ այն, Որը նոր շուքով վերանորոգված՝ Դավիթը

կանգնեց2Բ. Թագ. Զ. 17 Հանուն գերադարձ այն տապանակի,

Որ նման է իմ կորուսյալ հոգու վերստին գյուտին: