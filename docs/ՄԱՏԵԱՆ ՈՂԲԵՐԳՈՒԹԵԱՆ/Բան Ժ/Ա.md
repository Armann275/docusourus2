Թե՛ զղջումն ուժգին և թե՛ մոլեգին մեղանչումը մեզ


Կորստյան են մատնում հավասարապես:


Թեպետև նրանք օտար եմ միմյանց և նմանությամբ իրարից տարբեր,


Բայց եթե քննենք յուրաքանչյուրի էությունը մենք,


Պիտի տեսնենք, որ նրանք երկուսն էլ մղում են մարդուն հուսահատության:


Զի կասկածում է մեկը Հզորի ձեռքի զորությանն,


Իսկ մյուսը չորքոտանի անասնի նման, անզգայաբար


Խզում է հույսի առասանն իսպառ:


Ուստի առաջնին միշտ փաղաքշելով՝ խնդում է սատանան,


Իսկ երկրորդով լիզելով արյունն, իբրև կերակուր՝


Պարարվում է նա դժոխորովայն գազանի նման: