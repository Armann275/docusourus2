Մշտապես օրհնում, բարեբանում ենք Հոր և Որդու հետ


Նրանց էակից Հոգուն:


Նա ամենազոր,


Կատարյալ և սուրբ և ճշմարիտ է,


Որ արարածներ ստեղծեց անէից,


Ինքնագործ է և իշխանակից մյուս երկուսին՝


Անեղծ, անսահման թագավորությամբ,


Պատճառն առաջին, ահավոր Բանը


Նույն այդ ինքնության, Նույնն է նաև բարձրացած Հոգին:


Բարի ինքնակալ,


Հոր պարգևները ամենքին բաշխող՝


Հանուն Միածնի փառքի պանծացման,


Որ սահմանեց օրենքները,


Ներշնչող եղավ մարգարեներին,


Առաքյալների մեջ տպավորվեց ազգակցի փչմամբ115Հովհ. Ի. 22:


Աղավնակերպ Հորդանանում հայտնվեց,


Եկողի փառքի մեծության համար,


Եվ ավանդական գրքերում փայլեց,


Հանճարեղացրեց և զորեղացրեց իմաստուններին,


Վարդապետներին կատարյալ դարձրեց.


Օծեց արքաների, օժանդակեց թագավորների,


Վերակացուներ տվեց, փրկություններ կարգադրեց,


Ձիրք շնորհեց, քավություններ հանդերձեց,


Քրիստոսի մահվամբ մկրտվածներիս116Հռովմ. Զ. 3


Իր բնակությունը մաքրագործեց117Եփես. Բ. 22,


Որին Հոր և Որդու հետ Նաև Սուրբ Հոգին ներգործեց118Հովհ. Ե. 19


Եվ ինքն Աստված է՝


Խնկված տիրապես Ամենայնը և ամենայնի մեջ119Ա. Կորնթ. ԺԵ. 28: