Եվ պատվական արյանդ միջնորդությամբ,


Որ մատուցվում է միշտ առաքչիդ կամքին ի հաճություն՝


Թող վերացվեն վտանգները մեղավոր դատապարտյալիս,


Պարտքերը զիջվեն, ամոթը փարատվի,


Մոռացվեն խայտառակություններն ու դատավճիռն ի բարին փոխվի,


Սատակեն որդերն, ու լացը վերանա,


Դադարի կրճտումն ատամների թող,


Ողբերն սպառվեն, Արտասուքները ցամաքեն թող որ, սուգը հեռանա,


Խավարն հալածվի, ու հուրը սաստիկ մարի,


մոխրանա, Եվ բազմապիսի տանջարաններն ի բաց մերժվեն: