Սրանք են ահա՛ հոգիներն համայն մեր ապականող


Գլխավոր մեղքերն իրենց ենթակա և ստորադաս բոլոր մասերով,


Որոնցից յուրաքանչյուրը բաղկացած է բյուր - հազարներից:


Իսկ ամբողջական թիվը կարող է իմանալ լոկ նա՛,


Որը մեր կողմից չեղյալ համարվածները


Տեսնում է, որպես արդեն գոյություն ունեցող գործեր:


Արդ, եթե մեկը չխաբի իրեն կամ չձևանա


Ու չանհավատի կեղծավորաբար, և պարզ ու հասարակ վարվի,


Ճանաչի իրեն որպես մարդ մահկանացու,


Համարի երկրածին իրեն և իր չափի ու սահմանի մեջ մնա,-

Այդպիսին պետք է հասկանա, որ ես զուր չգրեցի


Մեղքերի բոլոր դեպքերը այստեղ,


Որոնց գլխավոր մասերը մեկ-մեկ թվեցի վերև,


Կամ ամբողջությամբ չսահմանեցի իսկությունը ես


Այն տեսակ-տեսակ սխալանքների,


Որոնք պտտվում, գալար են գալիս մեր բնության մեջ:


Այլ բյուրավոր չար արգասիքներից միայն մի փոքրիկ չափով ցույց տվի,


Մնացածները թողնելով, որ դուք սրանց միջոցով ուսումնասիրեք,


Թեև ո՛չ լրիվ և ամբողջապես: