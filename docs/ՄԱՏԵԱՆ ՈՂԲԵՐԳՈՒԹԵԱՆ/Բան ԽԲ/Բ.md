Օրհնյա՜լ, օրհնյա՜լ և դարձյալ օրհնյալ,


Ընդունելով և ինձ նույն հավատքով՝


Փրկի՛ր կործանումից և բաձրացրո՛ւ, ո՜վ բարերար.


Բժշկիր հիվանդությունների ախտերից, ողորմա՜ծ.


Մահվան եզերքից ինձ կյանքին դարձրու, ո՜վ կենդանություն.


Քոնն եմ նաև ես, ուստի նրա հետ ապրեցրո՛ւ և ինձ, ապավինությո՜ւն.


Կենդանության շունչ ընծայիր դու ինձ՝ հոգով մեռածիս,


Հարությո՜ւն, դու կյանք և անմահություն,


Անպակաս բարություն, անսպառ շնորհ, անփոփոխ ներողություն,


Աջ ամենազոր, ձեռք ամենիշխան, մատ ամենամերձ:


Կամեցիր դու, Տեր, և պիտի փրկվեմ.


Ակնարկիր միայն գթությամբ, և պիտի արդարանամ.


Ասա՛ դու խոսքով, և իսկույն պիտի դառնամ անարատ:


Մոռացի՛ր թիվը իմ չարիքների՝


Եվ անմիջապես համարձակություն պիտի առնեմ ես.


Առատաձեռնի՛ր, և շուտով պիտի պատվաստվեմ քո մեջ,


Փառավորյալդ ամեն ինչի մեջ հավիտյանս. ամեն: