Եվ արդ, թեպետև իմ բարու համար քո ինձ շնորհած վերոհիշյալ պարգևներից


Շատ քչերն այստեղ ես գրի առա,


Ո՜վ ամենագութ բարերար, գովյալ և ամենազոր,


Բայց և այնպես՝ նրանք արքայազուններ են և ինքնակալ իշխաններ,


Զորության որդիներ են նրանք և վեհածիններ մեծափառ, լուսանորոգ և հրաշապատիվ, Որոնք հռչակված են բարձր բռնած հաղթական դրոշներով՝ պսակապաճույճ գեղազարդված, Բերելով իրենց հետ անթիվ օրհնաբան, քաղցրահամբույր և հեզ,


Երջանիկ խաղաղասեր և աստվածահաճո պետությունները այն վերին նահանգների,


Որոնց վերաբերմամբ աղոթեց մարգարեն՝ ասելով.


«Տե՜ր, զորություններդ արթնացրու և մեզ փրկելու փութա՛»,


Դրանք ավելի զորավոր են հալածելու մեր մեղքերը


Եվ հալելու ու հեռացնելու կարկուտն անհուսության,


Քան թե զորապետը նախամարտիկ՝ երկնային պարի–


Գիշերավարը այն խավարասեր127Հրեշտակապետ Միքայելը, որ զգետնեց ապստամբ երկնային զորաց պետին, սատանան կամ արուսյակը:, որը առաջին հակառակորդն էր բարի Աստծուն:


Անհնար է թվել այն բոլոր շնորհները, որոնք բարձրյալի կողմից


Անձրևեցին տկարիս, թշնամուս և ապերախտ ծառայիս վրա:


Իսկ եթե ոք համարձակվի խոսել կարողանալ, ամբողջը թողած՝


Շատ քիչը պիտի կարենա հիշել այդ շնորհներից:


Դրանց հետ նաև մտաբերելով առաջին նյութը,


որից ստեղծվեց, Իբրև մի տկար և նկուն՝ հերքված մեծ զորությունից պիտի պարտվի: