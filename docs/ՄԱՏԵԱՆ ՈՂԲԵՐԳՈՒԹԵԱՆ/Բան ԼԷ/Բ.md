Սակայն, թեպետև այսպես գրեցի,


Եվ դարձյալ նույնը պիտի վկայեմ հողիս թերահաս խակության


Եվ ստեղծողիդ կատարելության ու բարիքների և իմ անարժանության մասին,–


Բայց ամենալույս և բազմազեղուն, աննախանձ, գովյալ քո արարչության զորության հանդեպ


Կփշրվի բանսարկուի պատճառած սրտի կարծրությունը:


Նա է, որ փորձում է հուսահատ վհատությամբ քարացնել սիրտս,


Սպառել և խոպանացնել երկու աղբյուրներս,


Որոնք իմ զգայական եդեմի մեջ բխեցրեց


տնկողը, Որպեսզի նրանցով ոռոգվի առատ ու ծաղկի իմ


մեջ բարեգործության դրախտը կենսատունկ:


Ուստի թող չլինի, որ արտասուքներս ցամաքեցնելով,


Աղանդահնար պատրանքներով և չարաչար խորամանկությամբ


Դուրս հանի դարձյալ ինձ իմ նախկին փափուկ վիճակից:


Իսկ երբ երևա հրաշափառորեն համբարձված Աստվածն


Իր խաղաղությամբ միջնորդն հաշտության աստվածների մեջ,


Շնորհաց կտակը բերելով իր հետ,–


Բախվելով նրան, ինչպես վիմեղեն ամրապինդ լեռան,


Կցնդեն բոլոր վնասակար խարդախություններն ու կարճամիտ սրտնեղությունները,


Հազիվ թե հոսող փոքրիկ ջրի պես, կամ հողի նման, որ փշրվելով կփոշիանա: