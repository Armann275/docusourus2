Ահա հնչեց ավագ փողը288Եսայի ԻԷ. 13, Սաղմ. ԽԶ. 6,


Որով համբարձավ Աստված օրհնությամբ,


Պատմվեց սրանով ամեն մի երկրի,


Հնչեց ականջին աշխարհասփյուռ հեթանոսների,


Մեծ [Սիոնի] պահապանների ձայնը բարձրացավ՝


Եսայիի խոսքի համաձայն,


Եվ նույն բարբառով կցնծանք բոլորս289Եսայի ԾԲ. 8.


Սրանով խաչի թշնամիները ցնդեցին ջրի առակի նման290Ելք ԺԴ.


Անպատվվեց առաջին փայտի պտղի ճաշակումը,


Խորհրդավոր նյութն այս տոնվեց՝ կոչվելով կյանքի [փայտ]291Առակ. Գ. 18,


Անարգվեց երկաթը պատերազմական,


Ինչպես Տիրոջ սրբություն292Զաք. ԺԳ. 20 Ձիու սանձի վրա


Մեծ նշանի կենսաձայն փայտն այս հարմարեցվեց.


Երկնային հովվի այս օծված ցուպով


Պատյան դրվեց մարդկային ձեռքի իշխանության սուրը293Ա. Թագ. ԺԷ. 39-40:


Տաճարի վեմին քարտաշի մուրճ չգործեց294Գ. Թագ. Զ. 7,


Իսկ աստվածակերտ խորանների մեջ


Փայտն այս նվիրական Սլանալով խաչի թևերով՝ զորավոր է:


Ոչ թե ամսագլխին,


Կամ յոթն անգամ յոթ հոբելյաններին


Մի անկյունում խափանվելով է փողհարում295Ղևտ. ԻԵ. 9, Սաղմ. Ձ. 4, Այլ տիեզերքի չորս ծագերում Եվ ծիրերում եզերքների,


Ծովերի անտակ ջրերի ծոցում ու կղզիներում,


Մեծ սաստկությամբ, Ինչ-որ աստվածային անարգել ճայթումով Ավետելով հնչում է:


Այս փայտի հայտնությամբ


Կոտրվեցին սատակողի սուսերները,


Մեզ համար անօգտակարությունից


Ձևափոխվելով խոփերի ու մանգաղների296Եսայի Բ. 14: