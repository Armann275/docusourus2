Հրամանդ թող խառնվի, միանա սրան,


Հիմարացած ադամանդե սիրտս փոխարկելու


Դեպի քո խոսքի արդյունատրություն:


Քո սքանչելի հրաշքի նեցուկն այս


Խփես, մխրճես ծորած սրտերն ու լքված հոգիները,


Ամրապես կազմելով հաստատես Ուղիղ, անսասանելի լինելության,


Իսկ անշարժին կակղեցնես, որ զարթնի Եվ զգաստ լինի հեզ հոգով


Քո աստվածության պատվիրանի հանդեպ,


Պողոսի ու Մատթեոսի նման300Գործք Թ. 1-9:


Մարդասեր, հիշեցրու այս պատվյալ փայտով


Երախտիքները քո խաչի, Որով անճառ գործեր կատարեցիր,


Իմ միջից հանիր, ապրեցնող, մեղապարտության վտանգը


Նոր տապանակիդ պանծալի լծակներով301Ելք ԻԵ. 14:


Հզոր, քո կամքով բացվի կյանքի այս ձայնին


Սրտի ականջը համառողների, Խուլ ականջները լսեն ակնարկությունդ մեծ


այս բարությամբ, Սրա միջոցով պարզվի լեզուն համրացածների,


Լուսավորվի տեսողությունը աչքերի՝


Մաքրապես նայելու քեզ անայլայլ պշությամբ,


Կազդուրվի, զղջա, դարձի գա կամքը ձանձրացածների:


Տեր, տագնապածիս ընձեռելով տուր Արցունքի անձրև:


Սա քեզնով լինի մեզ ցնծության լուր,


Ուրախության ձայն, բերկրանքի բարբառ,


Հանգստյան նվագ, քավության առիթ,


Վշտերի հերքում, խեղդումի խզում,


Եվ արձակություն նեղությունների,


Կրճատում խեթման, հերքում հեծության,


Թառանչումի թեթևացում, կարիքից ապահովություն,


Կրքի կարգավորում, վհատումի սփոփություն,


Բժշկություն ցավերի, հեղգության մեջ համբերություն


Եվ ուշադրություն անտես բաներին: