Չհնչեց արձագանք խոր անձավներից Եվ ոչ օդը վիրավորելով դժնդակապես՝


Ըստ օտար մի իմաստակի,


Ոչ անախորժ սրությամբ ականջ մտնելով


Եվ ոչ ուղեղի ամանը չար տհաճությամբ թնդացնելով,


Ոչ մարմնին ոսկոր խրտնեցնող փուշ բուսցնելով,


Եվ ոչ միտք այլայլող ապշություն առաջացնելով,


Ոչ պղնձանյութ զանգ հնչեցնելով,


Եվ ոչ քարը սալարկի հետ տհաճ զարկվելով:


Նոր այս Սիոնի անխորտակ պարիսպ՝


Սա արարչավանդ գլխավոր սպասքներից է,


Որ քրիստոնյա եկեղեցականները


Ղևտացիների հետ խնամում են զգուշորեն կրելով,


Հրեշտակի ձայնի օրինակով,


Որ առակողի խոսքը այսպես տպավորեց


Հավքի կանչի նմանությամբ297Ժողով. ԺԲ. 4:


Ավետարանի նոր շնորհալի նվագարան՝


Աստուծո Հոգին առ մեզ արթնացնող,


Քան թե սաղմոսարանի օրհնությունը Եղիսեի վրա298Դ. Թագ. Գ. 15.


Նախընթաց սկզբնապարող է նա


Բարետավիղ ողբերգությանց հարմարալար ջութակների,


Բամբռի բառացի բարառնությանց բարքը պատկերող.


Մի այլ տեսակի նոր սրինգ տրված մեզ Հնի փոխարեն,


Ոչ թե հեթանոս ուրվաձայն հնչման,


Կամ հրեական խակամտությամբ,


Որ Տիրոջ ազդմամբ մերժեց մարգարեն՝299Ամովս Ե. 23 «Հեռացրո՛ւ ինձնից»,


Այլ սիրեց սա ու կրկին պատվեց մաքուր հոգալով


Իբրև ահարկու դևերին ու չար պատահարներին: