Պաշտելի այն դշխոն՝ անշունչ եկեղեցին,


Կյանք է բաշխում և իշխում է մահին,


Ինչպես պտուղը Ադամի ճաշակելիք229Ծննդ. Գ. 22,


Անշունչ է, բայց բանականից էլ գերազանց


Հրաշքներ է գործում, որ դարձնում է կատարյալ


Եվ հաստատում է վերստին,


Փառքի լույսի կերպարանքը դրոշմելով մեր մեջ:


Գրված է նաև վերին կամարի մեծության կերպը,


Որ սկզբնական է, և նախակառույց


Քան իր բնակիչ հոգեղեն զորքը:


Նա նոր թռիչք է նվիրում մարմնին՝


Հոգեկան ինչ-որ մի թեթևությամբ,


Այս պատվավորի հարստությունով


Անարգը դարձնում է հարգելի:


Ինքնակիր մեղքով չի զազրանում նա,


Եթե չար մարդիկ, անհավատները չոտնահարեն:


Նա ինչ-որ տիպ է մի զարմանալի,


Որ հաղթում է մեր պատկերացումը,


Անբան՝ կառուցված է բանականից,


Օգնում է նրան, ինչպես վեհագույն՝ անչափ նվաստին:


Մեծ է քան մարդը230Ելք Դ. 1-5,


Հաղթող ցուպի պես ընտրյալ Մովսեսի.


Բարձր՝ առավել, քան բանականը,


Ինչպես խորհրդավոր ծաղկած գավազանը՝Ահարոնի231Թվոց. ԺԷ. 8,


Եվ գերազանց է, քան մտավորը,


Ինչպես Եղիայից ու Եղիսեոսից՝


Սքանչելահրաշ արվեստով փայլած


Մաշկյակը, որ գետը հերձեց232Դ. Թագ. Բ. 8:


Սրբասուն ձեռքին օգնում է կրկնակ կատարելությամբ,


Ոչ թե զինելով քարից ու հողից նյութված մարմինը,


Այլ հարազատ ու գոյակից է նա


Թե զգայականներին և թե սրբերին:


Ինչպես կենդանի և անմահ վեմը233Ա. Պետր. Բ. 4


Թե կործանող է, և թե կանգնեցնող234Ղուկ. Բ. 34,


Ինչպես դատավորն ամենայն հոգվոց՝


Հրաշապես օրհնող և անիծող է235Մատթ. Ե. 34. 41,


Աներևույթը տեսնողի նման՝ Մեկին կշտամբում, մյուսին խնամում,


Կանչում է իր մոտ, արձանագրում236Սաղմ. ՃԽԶ. 4,


Որպես հրամայողն արարածներիս:


Դիմամարտներից անհարվածելի,


Հավիտենական [այն] լեռը ինչպես237Սաղմ. ՃԻԴ. 1.


Մեծի հրաշագործ ուռկանի նման238Մատթ. ԺԳ. 47 Հոգի է որսում.


Առանց մեղքերի ու վրիպանքի


Նա Քրիստոսի հետքով է գնում՝239Եփես. Ե. 24-27


Բարձր ճոխությամբ ու բաց ճակատով,


Գլուխը բարձր՝ ինչպես Գովյալը: