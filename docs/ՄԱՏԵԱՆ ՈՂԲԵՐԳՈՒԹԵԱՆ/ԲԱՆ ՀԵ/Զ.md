Օրհնում ենք Հոր և Որդու հետ Նաև բխումը անբաժանելի՝


Նրանց փառակից Հոգին տերունի,


Որ ստեղծեց ամենը և կենդանագործում է բոլորին,


Որ սկզբից ևեթ շրջում էր


Համապարփակ աշխարհակալ մեգի մեջ221Ծննդ. Ա. 2,


Նկարում էր, կերպավորում


Երկրատարած ծովի անբավության ամենունակ ջրերով՝


Լույսի սուրբ ավազանը


Ի կատարումն այժմյան խորհրդիս:


Նախ ստեղծեց և այժմ գործում է,


Գոյացրեց և մշտապես կատարում է հրաշքներ,


Սքանչելիքներ, սրբակյացների կանխատեսումներ,


Աստվածային ներշնչումներ, զարմանալի զորություններ,


Մարգարեներ, առաքյալներ, վարդապետներ՝


Հանճարի կրթության վարժողներ:


Հարդարեց Քրիստոսի արյան մատուցման սրբարանը,


Անձերի քավությունները, մարմինների առողջությունը,


Քրիստոսի նման ողորմությամբ կարգադրեց


Մարմինների առողջություն:


Մկրտեց և՝ ջրից գերազանց,


Իրմով միայն նորոգեց ու լուսավորեց222Գործք Ա. 5,


Մշտապես նույն բարեգործությամբ է զորանում:


Հորդանանի հոսանքի մեջ վկայեց Միածնի աստվածությունը,


Ամպի տեսիլով ցույց տվեց Թափոր լեռան վրա, Հոր ձայնով:


Համանման եղանակով հովանի եղավ


Հակոբի տոհմի ելքին Եգիպտոսից223Ելք ԺԳ. 21


Մովսեսի զորավարության ուղեգնացությանը


Սաստիկ հողմով ընկղմեց փարավոնին224Ելք ԺԴ. 28:


Նվիրագործում է քահանաներ, իմաստուններ կազմում,


Թագավորներ զորեղացնում,


Քավություն ընձեռում,


Մահացածներին շնորհում է կյանք՝


Նորոգվելու հարությամբ:


Նույն ինքը մարդացած Աստծու օծումն է225Եսայի ԿԱ. 1,


Մշտնջենական հավասարությամբ


Երկրպագված Հոր հետ՝ ի պատիվ Որդու մեծության,


Անսահման փառավորությամբ օրհնյալ հավիտյանս:


Ամեն: