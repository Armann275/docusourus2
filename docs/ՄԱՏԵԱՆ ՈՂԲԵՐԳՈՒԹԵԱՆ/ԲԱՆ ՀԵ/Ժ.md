Նաև տապան է նա մի մաքրական Եւ երջանկագույն,


Որ պահպանում է կյանքի ալյաց մեջ մեզ՝ չխեղդվելու.


Ոչ թե բազմաթիվ անբան գազանների Եվ սակավ մարդկանց,


Այլ հավաքում է երկրայիններին ու վերիններին,


Հավասարապես ամփոփում իր մեջ,


Չի տրվում ջրի ալեկոծության,


Այլ բարձունքներն է ելնում երկնքի:


Իբրև աշակերտ,


Որ հրահանգված է Աստուծո Հոգուց,


Խուսափում է նա նենգություններից240aԻմաստ. Ա.5,


Չի բողոքում նա մահու հարվածից,


Բռնում տանում է կյանքի ավետման240bԱռակ. Թ.6,


Ոչ թե Նոյի ձեռնարկումով է կազմվում,


Այլ Հաստողի հրամանով է կառուցվում,


Ոչ Մովսեսն ու Բեսելիելը,


Այլ Աստուծո Միածինն է Սուրբ Հոգու հետ պատրաստում,


Ոչ թե հարաշարժ կամ հարափոխ,


Այլ մշտակառույց անսասան հիմքով


Հաստատում է այն:


Ինչպես փայտեղեն տապանակն անխոս - 


Չի տեսնում, բայց մեզ առաջնորդում է,


Իբրև անքանակ Էի կերպարանք առաջ գնալով


Հանդերձյալի մեջ լուսավոր կյանքի տեղ է պատրաստում:


Ոզիելի հետ կսատկի այնտեղ,


Թե խաչի նման հոգիների մեջ չդրոշմվի,


Տեղնուտեղը, նույն պահին կսպանի՝


Երկրասիրաբար և անասնային մի լծակցությամբ


Գետընթաց սայլով, իբրև մի անոթ՝


Թե վերցնեն տանեն240cԱ. Թագ. Զ.10:


Մարմնի լեզվով չէ, այլ հրեշտակների240dԵլք ԻԵ.22


Նման է խոսում:


Եվ ոչ ականջով241Գ. Թագ. Ը. 29,


Մտքի շարժումով լսում է արագ.


Չունի հստակ ձայն խոսքի ու բանի,


Բայց պատգամները Հիսուսի գործի


Պատմում, հասցնում է բոլոր ազգերին242Ա. Թագ. Գ. 11,


Չունի խոսափող ու ձայնալարեր,


Բայց և ազդում է մի աստվածային կենդանի շնչով.


Առանց ջիլերի ու ոսկորների՝


Եվ երկու հազար կանգուն լայնությամբ


Ինչպես անհամար գնդից բարձրյալի,


Այն եբրայական զինյալ ամբոխի վերապրած գունդը243Հեսու Գ. 1-6


Առաջ էր գնում, այժմ նրանց հետ,


Ինչպես և նրանք, որ պիղծ են, անսուրբ,


Մեղքերի աղտով այրված, հեռացած,


Տաժանակրությամբ աղյուս սարքելուց ազատվածներին


Ուղեկցում է նա:


Մարմնացած Աստուծո էությունն անգամ


Ահա այս վեմի անունով կոչվեց,


Կողի պատռումով խմեցրեց բոլորիս:


Ոչ երակների արյան ընթացքը,


Այլ վերին Լույսի շառավիղները


Թափանց միությամբ կենդանացնելով


Նորոգ է պահում: Կանխանշում է


Ոչ Սողոմոնի, Զորաբաբելի հսկողությունը,


Այլ իմաստությունն Ամենակալի.


Նա չի պարուրվում աննվիրագործ ու սովորական


Յուղով՝ Հակոբի կողմից244Ծննդ. ԻԸ. 18:


Այլ փառքով Մեծի և Ահավորի արյամբ է օծվում:


Երկրային նյութից տուն չէ, այլ մարմին երկնային լույսից,


Սրա զավակներին Աստված կնքում է ու ձեռնադրում,


Ոչ թե երկրածին հղացումների,


Այլ երկնային արքայության ժառանգներ է պատրաստում,


Որ իր ծոցում գրկվածներին


Աբրահամի գոգին նվիրաբերե:


Սրա հարսնության փեսան է Որդին կենդանի Աստծու


Հայրապետների խմբերն են նրա հարսնաքույրերը.


Սա կմոռացնի կռամոլության բարձունքը դիվոտ,


Քանզի ծանոթ է երկնային Աստծուն,


Ամբողջապես մերժելի են արձանները կուռքերի,


Եվ Քրիստոս է երկրպագվում նրա բոլոր քարերի մեջ.


Ակնհայտ քակտումն է անտառների ուրվական իղձի,


Քանզի աշխարհի ողջ մայրիներից


Կենաց փայտի նմանությամբ


Տերն այստեղ է զոհաբերվում: [


Եկեղեցին] խորտակումն է


Դիվապատիր հմայական արձանների,


Չէ՞ որ գովական կարկեհան քարն է245Եսայի ԾԴ. 11


Ապրող վեմերով ու գոհարներով


Իր մեջ հաստատվում:

Այս աստվածընկալ և չքնաղ հարկը


Ազատ է ամեն ծառայությունից246Գաղ. Դ. 21-31:


Օրինակը չէ Վերին Սիոնի,


Այլ նրանով է, որ ճանաչում են ճշմարտությունը.


Ո՛չ կապված բագին կռապաշտության,


Եվ կամ պատժարան օրենքի լծով,


Այլ՝ պարգևարան Տիրոջ բարության,


Երկրպագում ենք:


Երբեք չի սասանվում ձևափոխվելով,


Այլ փառքի նույն շուքով ընդարձակվում է.


Սա երկինքն է երկնի, և՛ երկրի վրա,


Հռչակվում է նա շողարձակելով:


Ինչպես չէ հնար Քրիստոս առանց Հոր,


Նույնպես առանց այս մոր արգանդի


Կատարյալ Հոգի հնարավոր չէ:


Անընդգրկելին շրջում է անտուն, Եթե այս տան մեջ չտաղավարվի.


Գլուխ դնելու տեղ անգամ չունի Տերն ամենայնի247Մատթ. Ը. 20,


Թե կյանքի այս կայարանում չօթևանի:


Հպարտանում է ավելի շատ այս նյութեղեն


տնով, Քան թե երկնային վերին կամարով:


Աստվածային լույսի անբավությունը


Մարգարեի դեմքի նման


Օրինակն այս նույնպես ծածկեց248Գ. Թագ. Ը. 11.


Եվ ինչպես փախան երեսի փայլից,


Այս նմանությամբ տաճարի մարդիկ չհանդարտվեցին,


Մեծ գովերգության տոնահանդեսին,


Երբ որ դասերը բանականներիս


Ի մի հավաքված նվագերգում են,


Այստե՛ղ են կրկին բաղձանքով օրհնվում,


Քան վայելչական այն դրախտի մեջ:

Այս մայրն երկնավոր, երկնային լույսով


Ավելի քան մայրը երկրավոր,


Շնչող, մարմնավոր, ինձ գգվեց որդու պես:


Նրա կրծքի կաթն արյունն է Քրիստոսի:


Եթե մեկը սա պատկերն համարի [սուրբ] Աստվածածնի՝


Օրենքին դեմ չէ:


Որպես փրկական խաչի զորության


Զարմանազան նշաններ ու սքանչելիք է հրաշագործում,


Եվ դատաստանի բեմը այստեղ է հաստատված ահա,


Սրանով է, որ խորթ բարք ունեցող հերձվածողների


Մոլեգին ճառող բերանն է սանձվում:


Նա ունի նաև իմանալի և բանական քարեր,


Որոնցով անսուրբ գազանամիտներ


Վտարում է նա, դարձնում տարագիր249Ելք ԺԹ. 13


Նաև աստվածներ է ծնում եղական250Սաղմ. ՁԲ. 6, Հովհ. Ժ. 34-35


Միակ Աստծու՝ Քրիստոսի պատկերով:


Եվ դարձած դեպի մեզ խոստացած


Ունի և գիրն իր արևելք հայող՝


Նախ մեզ խոստացված բնակատեղի,


Կարծես թե ձեռքով նա հստակորեն մեզ ցույց է տալիս


Աստծու գալստյան ճանապարհները,


Մեզ քարոզում է փայլակի տիրական առակը251Մատթ. ԻԴ. 27,


Հիշեցնում բոլոր արարածներին,


Թե արևելքից պիտի հայտնվի փրկությունը մեր:


[Նա] հալածում է ցավերը, բուժում ախտաժետներին,


Հաղթահարում է բռնությունը դևերի:


Նրա արգանդը ավազանն է կենդանարար,


Եվ նրա հարսանքին առաքյալների դասերն են պարում:


Այնքան է ճոխացել բարգավաճ երանությամբ,


Մինչև իսկ վայելչապես Տիրոջ անվամբ հորջորջվեց.


Լույսի Տիրամոր տիտղոս ստացավ


Միածին Որդու մերձավորներից:


Նա հանդարտիկ նավահանգիստն է


Խռովահուզյալ մեղավորների, Եվ վերին դասուց խրախճանարան,


Եվ տարակուսյալ հանցապարտների անվրեպ բուժարան,


Անպատմելի Երրորդությունն իր մեջ է, որ


Փառաբանվում է՝ բոլորից օրհնվելով:

Իսկ եթե մեկը չարության ձեռքը


Հանդգնի պարզել վերին արքայության


Եվ մարմնավոր գյուտ, մարդկային հնարք,


Կամ երկրակենցաղ արվեստ համարի


Ձեռակերտ տաճարի վերաբերյալ ավանդները


Եվ ոչ՝ առավել կյանքի մի շնորհ և աստվածային ակնկալություն,


Եվ կամ Սուրբ Հոգու հայտնած նորալույս նախագրություն,


Եվ բարձրյալի երախտիքի ամենատուր լրիվություն,


Եվ խնկարկված խորհրդարան արարչական


կամքի, Առաքյալների աջի բարեհանճար հիմնարկություն,


Կարճ՝ երկնքի դուռ և կենդանի Աստծու քաղաք252Ծննդ. ԻԸ. 17, Եբր. ԺԲ. 22,


Եվ անպարտ ողջերի մայր՝ ճշգրիտ պատկեր բանական կերպիս253Գաղ. Դ. 26, Հոգուս խորհուրդն իմանալի,


Իսկ շոշափելին՝ պատկերը մարմնիս,


Այնտեղի անճառ սրբությունները գերազանցող


Մի նոր սրբություն.


Եվ Քրիստոսի փառաշուք նշանով պսակված,


Այդպիսի չխոստովանողներին զրկում է իր տեսությունից


Հայրն ամենակալ իր էակից Բանի ձեռքով,


Վերցնելով նրանից և փառակից Հոգու շնորհի ավանդը,


Եվ փակվելու է կյանքի առագաստի դուռը նրա առջև:


Իսկ մենք վկայում ենք այն՝ որ գրեցինք,


Հավատալով մեր ասածին254Բ. Կորնթ. Դ. 13


Ի փառս և հանուն ամենակալ Երրորդության255Սաղմ. ՃԺԵ. 10,


Եվ մեկ աստվածության,


Հավիտյանս հավիտենից, ամեն: