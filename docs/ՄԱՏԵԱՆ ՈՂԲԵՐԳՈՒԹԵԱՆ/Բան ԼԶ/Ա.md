Որքան էլ շատ լինեն մեղքերս,


Շնորհիդ փրկարար արդյունքներն անթիվ


Եվ հանդիսադրումն այն չարչարանքների, որոնք հանձն առար՝


Գերազանցում են նրանց միշտ իրենց առավելությամբ:


Հոգիներն համայն իր մեջ ամփոփող աջդ արարչագործ


Մահվան գործիքի՝ Խաչի նշանի վրա գամեցիր,


Որպեսզի կամքիդ դեմ երկարող ձեռքս թուլացնես:


Համընթաց քո զույգ ոտքերդ ազատարար


Իմ անսանձության պատճառով պատժարանի փայտին կպցրիր,


Որպեսզի զսպես դու գթածաբար վայրագությունը փախչող թշվառիս: