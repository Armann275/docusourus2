Թագավոր, բարձրյալ, հզոր, ահավոր, Օրհնյա՜լդ միայն,


Տեր Հիսուս Քրիստոս,


Լոկ դո՛ւ կարող ես հուսահատ կյանքի անհուսության մեջ


Սատակիչ անեծքներն ապրեցնող օրհնությա՜ն փոխել,


Եվ վհատեցուցիչ պարսավանքները զվարթարար գովքի.


Ամոթի փոխարեն համարձակություն շնորհել,


Պատկառանքի փոխարեն՝ պատիվ,


Տարագրության փոխարեն՝ բարության հույս.


Բաժանման փոխարեն՝ միության ակնկալություն,


Սպառնական խոսքի փոխարեն՝ ողոքական սփոփանք


Եվ մեկ անգամ դատապարտության փոխարեն՝


կրկնակի ազատություն213Այսինքն՝ ազատություն մեղքից ու մահից::