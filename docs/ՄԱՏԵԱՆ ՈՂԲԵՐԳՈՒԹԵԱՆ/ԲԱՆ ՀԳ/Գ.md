Տե՛ս ողորմությամբ տարակուսանքները վտանգյալիս,


Միա՜յն բարեգութ ու փառաբանված Որդիդ Աստուծո,


Որպեսզի քավես, բժշկես դու ինձ և կենագործես,


Պաշտպանես, նորոգես, նկարես, կանգնես, հաստատես


Եվ վերստին ստեղծագործես երջանիկ անարատությամբ:


Քոնն են կարողությունը, փրկությունն ու ողորմությունը.


Չունես դու անկարողություն, այլ՝ լիուլի զորություն.


Բարձրություն, իշխանություն, անվախճան թագավորություն,


Իսկություն, ինքնություն, ամենուրեք բացարձակություն,


Բարերարություն, լուսավորություն:


Փառավորյալ ես դու տիրապես, անպակաս և անհավելված,


Խնկված՝ խորհուրդով անբացատրելի Սուրբ Երրորդությամբդ,


Նաև առհավետ գովաբանված՝


Հավասարազոր և համապատիվ համագոյության երկրպագությամբ,


Երեկ և այսօր և հավիտյանս հավիտենից. ամեն: