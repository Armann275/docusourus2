Վրիպյալս ես ամենայն անգամ, ամենապատիժ,


Միշտ դժնյա վայրենաբարո, մահով եմ անձամբ


կշտամբում ինքս ինձ.


Ինչպես արոտական խոզերի զազիր և վայրագասուն երամակներ՝


Գարշելի մեղքեր արածացնող եմ ես նախատելի վարձով131Ղուկ. ԺԵ. 25.


Ամայաբնակ ուլերի հորանը խնամող հովիվ եմ ես մի


Տավարածների վրանների մոտ,


Ըստ Երգ-երգոցի առակի, որ ինձ է վերաբերում,


Ինձ, որ չեմ ճանաչում նույնիսկ ու չգիտեմ երբեք,


Թե որի՞ ձեռքով և ո՞ւմ պատկերով, ինչո՛ւ գոյացա: